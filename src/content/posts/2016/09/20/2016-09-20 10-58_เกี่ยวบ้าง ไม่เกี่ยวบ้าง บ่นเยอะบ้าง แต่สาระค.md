---
title: "เกี่ยวบ้าง ไม่เกี่ยวบ้าง บ่นเยอะบ้าง แต่สาระคืออยากชวนให้คนมีไอเดียส่งไปประกวดกัน"
published: 2016-20-09
description: ""
image: ./images/513889018_30161750236773480_4037764483617540801_n.jpg
tags:
  -archived
  -ปั้นกระดาน
  -ลานละเล่น
category: archived
draft: false
---

เกี่ยวบ้าง ไม่เกี่ยวบ้าง บ่นเยอะบ้าง แต่สาระคืออยากชวนให้คนมีไอเดียส่งไปประกวดกัน

ในวงการที่ผมทำงานอยู่ (Game Development) มีเด็กเยอะมากที่ใฝ่ฝันอยากทำเกม แต่ว่าเอาแต่งมอยู่ในกะลาไม่เอาเกมออกมาโชว์ ไม่ยอมคุยกับใคร พร่ำแต่บอกผมจะทำเกมสุดยอดที่ไม่เคยมีใครทำมาก่อน บอกเอาออกมาโชว์ก็โดนก๊อปสิ (ประเภทเอาแต่เพ้อเจ้อไม่ทำไรเลยก็แยะ)

คือไอ้พวกที่บอกว่ากลัวโดนก๊อปไอเดียนี้ผมบอกตรงๆว่าอยู่ในที่แคบยิ่งกว่ากะลาเสียอีก มันแทบเป็นไปไม่ได้เลยที่ไอเดียที่คุณคิดว่าเจ๋งจะไม่มีคนอื่นเค้าคิดมาก่อนแล้ว

ไอเดียมันจะเติบโต มันจะได้รับการขัดเกลาก็ต่อเมื่อเอาออกมาทดสอบ มาพูดคุยครับ อย่าไปกลัว ถ้าโดนเอาไอเดียไปใช้แล้วคนอื่นดังกว่าแปลว่าไอเดียตั้งต้นคุณมันยังดีไม่พอเองครับ

ไอ้ประเภทเวลามี x y z  ออกมาแล้วบอกเห้ยเหมือนที่กูคิดมาเลย แค่ตรง x กูเป็นแบบ x.3 ส่วน y เป็นแบบ y.2 คือก็อยากจะบอกว่าหลงตัวฉิบหาย ไอเดียมันไม่ได้คิดยากขนาดนั้น แต่การหาจุดและส่วนผสมที่ลงตัวมันเกิดจากการออกแรงและทดสอบครับ

กลับมาที่บอร์ดเกมผมเห็นใน BGG เวลามีประกวด คนก็แห่กันเอาไอเดีย เอาเกมตัวเองมาอวดให้อื่นดู เพราะว่ายิ่งมีคนเห็นมีคนทดสอบคุณก็จะได้รับฟีดแบ็คกลับมาปรับปรุงตลอด ถ้าไม่มีประกวดก็ทำเป็น PnP เปิดกฎให้คนมาลองเล่น

คุณรู้ไหมว่ากติกามันไม่มีลิขสิทธิ์? ใครๆก็เอา”กติกา”เกมคุณไปก๊อป 100% เปลี่ยนแค่รูปกับเครื่องหมายการค้าก็ไม่ผิดอะไรแล้ว อย่ามัวแต่กอดไอเดียไว้นอนฝันหวานเองเลยครับ ถ้าไอเดียมันดีจริงพอคุณพูดเสร็จในหัวคุณก็มี version update ในหัวรอให้ทำปรับปรุงอยู่แล้ว

ผมอยากให้มองการประกวดว่ามันคือเวทีที่ให้คนรู้จักสิ่งที่คุณกำลังทำ แถมเปิดให้คนจากต่างมุมมองมาแนะนำเกมของคุณแบบฟรีๆครับ

== ปั้นกระดาน ครั้งที่ 1 ==
Thailand Board Game of the Year 2016

สำหรับใครที่มีไอเดียบอร์ดเกมอยู่ในหัว ทั้งที่เคยทำออกมาทดลองเล่นดูแล้ว หรือยังไม่เป็นรูปเป็นร่าง ถึงเวลาแล้วค่ะ ถึงเวลาที่คุณจะเอาเกมเจ๋งๆเหล่านั้น หยิบออกมาแชร์ ให้พวกเราได้ลองเล่น 

รอบคัดเลือก: วันที่ 23 ตุลาคม
เพื่อนๆสามารถส่งไอเดียเกมของคุณ มาได้ที่อีเมล ying@lanlalencafe.com

รายละเอียดการส่งเกมเข้าประกวด, เงื่อนไขการตัดสิน, ใครบ้างจะมาเป็นกรรมการการตัดสินในครั้งนี้ รอติดตามได้วันพรุ้งนี้นะคะ (วันอาทิตย์ที่ 18)

ส่งประกวดเข้ามาเยอะๆนะคะ เรากำลังรอเล่นเกมของคุณอยู่ค่ะ !!
สอบถามรายละเอียดได้ที่ 081 850 1453
#ปั้นกระดาน  #ลานละเล่น
