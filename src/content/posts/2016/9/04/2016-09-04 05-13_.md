---
title: Archived Post
published: 2016-09-04
description: ''
image: ./images/510290831_23995494686805998_6756017974171630877_n.jpg
tags:
  - archived
category: archived
draft: false
---
เกมนี้เราจะได้สวมบทนักเล่นการ์ด Collectable Card Game (CCG)  ที่ชื่อ Millennium Blades ชื่อเดียวกับเกม ตัวเกมจะจำลองให้เราไปซื้อซองจากร้านค้ามาเปิด เป้าหมายคือเพื่อมาจัดเด็คไปแข่งทัวร์นาเม้น!!!

-------------------------------------------------------- 1
ตัวเกมเริ่มต้นโดยที่ เอา การ์ดหลักที่ต้องใส่ทุกเกม (Core Set) + เลือก Expansion มา 12 ชุด (จากทั้งหมด 28 ชุดในกล่อง) สับรวมกัน ตรงนี้ note ไว้ว่าหลังการ์ดของ Core Set กับ Expansion แต่ล่ะชุดจะมีลายมีธีมไม่เหมือนกัน

ความลำบาก ณ  จุดนี้คือมีการ์ดราวๆ 260 ใบต้องสับให้คละกันดีๆ ก็ต้องช่วยๆกันหน่อย

-------------------------------------------------------- 2
ตัวเกมแบ่งออกเป็นสองส่วนคือส่วนซื้อการ์ดทำเด็ค กับ ส่วนแข่งทัวร์นาเม้น ในส่วนของการจัดเด็ค จะมีการจับเวลาจริงให้ 20 นาที ใครอยากจะซื้อซอง ขายการ์ด แลกการ์ดกับเพื่อน ก็ทำกันไป 

ตัวเกมย่นย่อการเปิดซอง ให้หนึ่งซองเหลือเพียงการ์ดใบเดียว หลังการ์ดที่แตกต่างกันจะเป็นตัวบอกว่าเรากำลังจะเปิดซองจากชุดไหน เราจะซื้อแบบสุ่มจากตลาดกลาง หรือจะซื้อการ์ดแบบที่หงายแล้วก็ได้ จะขายการ์ดที่ไม่ใช้เอาเงินมาหมุนไปเปิดซองใหม่ก็ไม่มีปัญหา ถ้าซื้อแบบเป็นซองซึ่งแต่ล่ะ set ราคาไม่เท่ากัน เราอาจจะได้การ์ดที่ถูกกว่าหรือแพงกว่าค่าซองก็ได้ 

ส่วนการ์ดเหลือๆที่เราไม่ได้ใช้นอกจากเอาไปขายแล้วยังสามารถรวมไปย่อยเพื่อแลกเปิดซองการ์ดโปรโมที่เก่งกว่าปกติได้ พร้อมกับตอนจบรอบถ้าเราสามารถจัดชุดการ์ดไปทิ้งให้ตรงกับเงื่อนไขเราก็จะได้แต้มเพิ่มด้วย

-------------------------------------------------------- 3
พอหมดเวลาเราก็จะเอาสู่ส่วนการแข่ง ผู้เล่นแต่ล่ะคนต้องเลือกการ์ดเข้ามือมา 8 ใบ (เป็นการย่อระบบ Deck ลงมา) จากนั้นในตาตัวเองเราจะได้สิทธ์ในการทำแอคชั่นบนการ์ดที่เราลงไปแล้ว กับลงการ์ดใบใหม่ ความสามารถก็ว่ากันไปตามการ์ด ตัวความสามารถอ่านไม่ยากเป็นภาษาแบบการ์ดเกมทั่วไป ใช้เวลาทำความคุ้นเคยไม่นาน

ผู้เล่นแต่ล่ะคนจะผลัดกันวางการ์ดที่ล่ะคนจนครบ 6 ใบ เป้าหมายของการแข่งขันคือการสร้างแต้มชื่อเสียงจากการแข่งให้ได้มากที่สุด (แน่นอนว่างานหลักของการ์ดในเกมคือผลิต/ลดแต้มที่ว่า) จากนั้นเราจะเอาตัวเลขนี้มาหาอันดับที่ 1/2/3/4/5 เผื่อหาแต้มจริงๆอีกที

วนลูปแบบนี้ 3 รอบเป็นอันจบเกม

รอบนี้น่าจะเป็นเอามาอวยมากกว่าบ่น เพราะค่อนข้างประทับใจ

ปกติแล้วผมไม่ค่อยเล่นเกมค่ายนี้ เพราะมักจะทำแต่เกมสองคนซะส่วนใหญ่ ที่ได้เล่นจริงๆ(แล้วชอบมาก แม้จะไม่ค่อยตรงแนวที่ชอบโดยปกติ) ก็คือ Argent : The Consortium ส่วนเกมนี้เป็นเกมที่ตอนแรกเล็งๆไว้แต่ค่อนข้างลังเลเพราะออกแนวการ์ดจ๋าๆ แต่พอดีเพื่อนไปจัดมาจาก GenCon16 เลยได้เอามาลองเล่นกัน

-------------------------------------------------------- 4
Key ของเกมนี้คือยัดข้อมูลจำนวนมากให้คุณตัดสินใจในเวลาที่จำกัด ในช่วงจัดการ์ดนอกจากคุณจะต้องรวบรวมการ์ดแล้วคุณยังต้องคิดไปพร้อมๆกันว่าคุณจะเลือกการ์ด 8 ใบไหนเอาไปแข่งจะใช้คอมโบแบบไหนยังไง ไหนจะต้องคิดเรื่องเจรจาขอแลกการ์ดกับเพื่อน ไหนจะจัดชุดการ์ดไปทิ้งแลกแต้ม

เกมนี้ค่อนข้างสดใหม่แล้วก็เก็บอารมณ์ของคนเล่นการ์ดเกมได้ดีมากๆ ตัวเกมสร้างความรู้สึกของการได้เปิดซอง จัดเด็ค เข้าแข่ง ได้ครบถ้วนในเวลา 2 ชั่วโมง  (สมัย ม ปลายผมเล่น MTG อยู่ช่วงหนึ่ง เล่นเกมนี้แล้วฟีลลิ่งมันได้มาก)

-------------------------------------------------------- 5
ส่วนจัดการ์ด real time ที่ตอนแรกกังวัลว่าจะวุ่นวายหรือปล่าวกลับค่อนข้างสบายๆ ผลประโยชน์จากระบบจับเวลาก็ช่วยให้ตัวเกมกระชับไม่ยื้ดเยื้อ ส่วนแข่งการ์ดค่อนข้างกระฉับแล้วก็จับอารมณ์ของการต่อสู้ออกท่าทำคอมโบจากการ์ดที่เราจัดมาดีมาก

Text ในการ์ดถ้าอ่านไม่ออกก็เป็นปัญหาใหญ่ แต่ถ้าอ่านพอได้ก็น่าจะสบายๆเพราะเป็นภาษาแบบการ์ดเกมที่รูปแบบกับคำที่ใช้ค่อนข้างซ้ำๆย่อยไม่ยาก ปัญหาจริงๆจะมีตอนซื้อการ์ดที่เปิดแล้วจากตลาดกลาง เพราะเวลามองกลับหัวนี้ไม่มีทางอ่านออก 

-------------------------------------------------------- 6
ส่วนตัวมองเกมนี้เป็นเกมเล่นเอาฮา weight กำลังพอดี เพราะว่าในแต่ล่ะรอบการแข่ง แต้มชื่อเสียงที่เอาไว้จัดอันดับทำแต้มจริงมันค่อนข้างเฟ้อแล้วนับยากมากกว่าใครได้เท่าไรเพราะแต้มมีทั้งแบบได้ทันที กับแบบรอจนรอบทัวร์นาเม้นถึงได้แต้ม ระบบการต่อสู้ก็มีดวงเข้ามาเกี่ยวนิดหน่อย เลยออกแนวทำคอมโบกับตีเอามันส์ตามที่การ์ดที่เราจัดมามากว่า

อัตตราการเล่นซ้ำเกมนี้โคตรเยอะเพราะมีการสับเปลี่ยนการ์ดกลุ่มการ์ดที่จะเอามาใช้ตลอด  มีการ์ดในกล่องพันกว่าใบเอามาใช้แค่ที่ละไม่ถึงครึ่ง 

สำหรับผมแล้วเกมนี้เป็นเกมที่ลงตัวที่สุดในจุดที่การ์ดเกมกับบอร์ดเกมมาเจอกัน

![](./images/499154645_23995494693472664_1423278505378538948_n.jpg)
