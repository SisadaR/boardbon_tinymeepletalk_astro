---
title: วันเสาร์ที่ผ่านมาผมพึ่งจัดกิจกรรมแข่งเกม Brass กับกลุ่มพัฒนาการ จัดที่ร้าน
  Save As Board Game Cafe (ขอบคุณสำหรับสถานที่ครับ) โดยเป็นการแข่งแบบกลุ่มเล็กๆ เล่นวันเดียวจบเลยอยากจะเอาฟิ่งลิ่งมาแบ่งปัน
  คือจริงๆเป็นงานที่จัดเพราะคนในกลุ่มชอบเล่น Brass กันหลายคน พอตัว KS อันใหม่ออกมาเลยคิดว่ามาลองจัดแข่งกันซักหน่อยละกัน
  เพราะขิงกันเองอยู่บ่อยๆ (เราเล่นเกมนี้ตอนเป็น edition เก่ากันบ่อยมาก)
published: 2018-25-09
description: ''
image: ./images/maxresdefault.jpg
tags:
  - archived
category: archived
draft: false
---
วันเสาร์ที่ผ่านมาผมพึ่งจัดกิจกรรมแข่งเกม Brass กับกลุ่มพัฒนาการ จัดที่ร้าน Save As Board Game Cafe (ขอบคุณสำหรับสถานที่ครับ) โดยเป็นการแข่งแบบกลุ่มเล็กๆ เล่นวันเดียวจบเลยอยากจะเอาฟิ่งลิ่งมาแบ่งปัน คือจริงๆเป็นงานที่จัดเพราะคนในกลุ่มชอบเล่น Brass กันหลายคน พอตัว KS อันใหม่ออกมาเลยคิดว่ามาลองจัดแข่งกันซักหน่อยละกัน เพราะขิงกันเองอยู่บ่อยๆ (เราเล่นเกมนี้ตอนเป็น edition เก่ากันบ่อยมาก)
 
 
รูปแบบกิจกรรมคือเป็นการแข่งแบบวันเดียวจบ มีคนเข้าร่วม 16 คนแต่ล่ะคนต้องแข่งกันสองรอบ สลับแผนที่กัน แล้วหาคนที่ผลงานดีสุด 4 คนไปเล่นกระดานที่สามเพื่อหาคนชนะอีกที  ระบบแต้มแบ่งเป็นสองส่วนคือ 'ลำดับที่' (คะแนนตามลำดับที่ชนะ)  กับ 'ความ competitive' (คะแนนตามสัดส่วนแต้มที่ห่างจากที่หนึ่ง) สาเหตุที่เลือกการจัดแบบนี้ก็เพื่อที่จะให้มันสามารถจบในวันเดียวแล้วผู้เข้าร่วมไม่เหนื่อยจนเกินไป โดยที่ยังพอจะรักษาความเข้มข้นของการแข่งเอาไว้ได้
 
 
ความรู้สึกตอนที่แข่งนี้ผมคิดว่าเป็นประสบการณ์ที่น่าสนใจดี ตรงที่แม้จะเล่นกับคนที่เล่นด้วยกันประจำ (ราวๆ 2/3 ของคนที่มาร่วมแข่งก็คือคนกันเองในกลุ่มเนี่ยล่ะ ถ้าไม่ติดว่าบางส่วนติดธุระกันก็อาจจะกลายเป็นมีแต่คนกันเองหมด น่าเสียดายที่มีคนสนใจกันพอควรแต่ว่าเรากลัวว่าถ้ามาเยอะๆแล้วเราจะจัดการได้ไม่ดี เลยต้องขอตัดที่จำนวน 16 คน) แต่บรรยากาศของการที่ต้องมีการจับเวลา กับพยายามเก็บแต้มอย่างจริงจังมันสนุกแล้วก็ใช้พลังงานเยอะกว่าที่คิด เพราะต้องจริงจังกับการคิดแต้มมากกว่าเดิม กลายเป็นว่าพอบังเอิญได้เข้าไปเล่นรอบที่สามแล้วเลยเกิดอาการ 'หมดแรง' เล่นพลาดแบบคิดไม่รอบคอบเยอะทีเดียว กลับบ้านสลบเลยวันนั้น ทั้งๆที่ปกติออกไปทริปเล่นเกมนี้อยู่ได้ทั้งวัน 
 
 
ครั้งนี้ผมเตรียมอุปกรณ์ไว้ล่วงหน้านิดหน่อย เลยคิดอยากจะตัดต่อออกมาแนวๆเล่นแล้วมีคนพากษ์ดู คิดเห็นอย่างไรก็บอกมาได้นะครับ
 
 
เนื่องจากพึ่งเคยทำการตัดต่อหลายคลิปไปมาแล้วเอามารวมกันเป็นรอบแรกยังมีจุดผิดพลาดหลายจุด อย่างการขาด footage หลายๆมุมจากกล้องหลายตัว เรื่องแสงสะท้อนบนกระดานไรงี้ มีเรื่องให้เรียนรู้อีกเยอะจริงๆ

วันเสาร์ที่ผ่านมาผมพึ่งจัดกิจกรรมแข่งเกม Brass กับกลุ่มพัฒนาการ โดยจัดที่ร้าน Save As Board Game Cafe โดยเป็นการแข่งแบบกลุ...
