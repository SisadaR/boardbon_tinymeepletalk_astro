---
title: Rome and Roll
published: 2022-10-15
description: ''
image: ./images/480590960_1217952370338807_9057781701197672942_n.jpg
tags:
  - archived
  - bite_size
category: archived
draft: false
---
Rome and Roll #bite_size
blog link: https://sisadar.github.io/rome-and-roll/

เกมสไตล์ Roll & Write ระดับ 'หนัก'(!?) ที่จะนำเรามาพัฒนากรุงโรมกัน ผลงานของ Nick Shaw และ Dávid Turczi

ถึงจะพูดว่าเกมหนักแต่เอาจริงๆมันก็เกมยูโรระดับกลางทั่วไป แต่พอมาอยู่ในรูปของ Roll & Write แล้วก็ต้องยอมรับว่าค่อนข้างอัดแน่นอยู่เหมือนกัน

กลไกหลักจริงๆแล้วคือ Dice Drafting ที่จะทอยเต๋าไว้ให้เรามาผลัดกันเลือกเก็บไว้ก่อนทำแอคชั่น โดยเต๋าจะมีทั้งหน้าที่ให้ทรัพยากรและหน้าที่มีไอคอนไว้ทำแอคชั่น

ส่วนที่แตกต่างจาก r&w เกมอื่นๆก็จะเป็นที่ส่วนกระดานกลางที่เราจะต้องมาวาดตึกลงไป โดยตึกนี้จะสุ่มๆมาไม่เหมือนกันในแต่ละรอบมีเงื่อนไขการวางและได้รับโบนัสที่แตกต่างกัน

กลไกอื่นๆนอกจากการสร้างตึกก็จะเป็นการส่งทหารไปยึดเมือง การสร้างถนน รวมไปถึงการที่บอร์ดผู้เล่นแต่ละคนมีความสามารถพิเศษที่ไม่เหมือนกัน ส่วนที่เหลือก็คือการวาดๆขีดเติมทรัพยากรตามแบบฉบับเกม roll & write 

### ว่าแต่เรามาเล่น roll & write ทำไมกันนะ?

ผมคิดว่ามันเป็นเกมโชว์ทักษะการออกแบบเกมมากกว่าที่จะมุ่งนำเสนอตัวเกม คือพอถอดเอา roll & write ไปมันก็เกมยูโรธรรมดาๆเกมนึงเนี่ยแหละ แต่เปลี่ยนวิธีถือทรัพยากรใหม่เฉยๆ จากส่ง token ให้ถือไว้ก็เอามาขีดๆลบๆบนบอร์ดแทน ไม่ได้มีอะไรแปลกใหม่น่าสนใจเป็นพิเศษ กลายเป็นคือแทนที่เราจะ enjoy กับตัวเกมโดยตรงกลับต้องมาผ่าน filter ที่ยุ่งยากขึ้นโดยไม่ได้ทำให้เกมสนุกขึ้น

แต่ก็ไม่ได้บอกว่าเกมไม่สนุกนะ ผมคิดว่ามันเพลินดีเลย หยิบๆทำแอคชั่นหาทาง optimized พร้อมกับหาทางวางตึกให้ได้โบนัสเยอะๆพร้อมกับหาทางกั๊กคนอื่นไปพร้อมกัน (พาร์ทสร้างตึกนี้นึกถึง Tiny Town หน่อยๆในแง่การสุ่มตึก) รูปแบบการสุ่มตึกก็มีผลกับการเล่นเกมเยอะ แค่รู้สึกว่าไม่รู้จะเอา r&w มาคลุมเกมอีกทีทำไมดูฝืนๆ ถ้าซื้อโดยมองว่าเป็นเกมยูโรกลางแต่แรกก็โอเคเลย

---
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/481101364_1217952273672150_5021750532312679181_n.jpg)

![](./images/480881202_1217952290338815_3136320185898721909_n.jpg)

![](./images/481073184_1217952683672109_8454596049734099599_n.jpg)

![](./images/481330441_1217952620338782_4121206496480535483_n.jpg)

![](./images/481263934_1217952230338821_3808854855372995081_n.jpg)
