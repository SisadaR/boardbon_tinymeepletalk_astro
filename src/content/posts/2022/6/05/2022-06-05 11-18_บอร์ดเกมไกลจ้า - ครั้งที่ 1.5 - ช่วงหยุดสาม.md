---
title: '[บอร์ดเกมไกลจ้า - ครั้งที่ 1.5] - ช่วงหยุดสามวันนี้ผมไป The Memory Khaoyai
  มาครับ โดยเริ่มจากเจ้าของเพจ SoloMeeple ชักชวนไปจัดทริปแนวครอบครัวคนเล่นบอร์ดเกมกัน'
published: 2022-06-05
description: ''
image: ./images/483992989_9466269340155107_9171433958925259373_n.jpg
tags:
  - archived
category: archived
draft: false
---
[บอร์ดเกมไกลจ้า - ครั้งที่ 1.5] - ช่วงหยุดสามวันนี้ผมไป The Memory Khaoyai มาครับ โดยเริ่มจากเจ้าของเพจ SoloMeeple ชักชวนไปจัดทริปแนวครอบครัวคนเล่นบอร์ดเกมกัน

ตอนแรกก็ชวนกันแต่ไม่กี่ครอบครัว แต่พอชักชวนกันปากต่อปากอยู่ดีๆก็ยกระดับกลายเป็น 'เหมา' รีสอร์ทเค้าไปเสียอย่างนั้น ที่ไปก็คือกลุ่มเพื่อนๆในวงการบอร์ดเกมเนี่ยแหละ มีเพจก็หลายคน ด้วยความที่ทางรีสอร์ทเองก็มีห้องบอร์ดเกมให้บริการด้วย ก็เลยมีการพูดคุยเพื่อขอเหมาทั้งโซนบอร์ดเกม และโซนทานอาหารมาใช้จัดกิจกรรมเล่นเกมกันทั้งวันทั้งคืน 

โดยกลุ่มคนที่ไปเนี่ยก็จะมีสามกลุ่มใหญ่ๆ ก็คือกลุ่มพ่อแม่ที่กลางวันพาลูกไปเที่ยวกลางคืนค่อยแอบย่องมา, กลุ่มฮาร์ทคอร์ฉันมาเพื่อย้ายที่เล่น แล้วก็กลุ่มที่พาครอบครัวมาพักผ่อนแล้วแวะมาแจมเล่นด้วยกัน (ผมเองอยู่กลุ่มแรก ที่ไปๆมาๆเหนื่อยจังไม่ค่อยได้เล่นเกมเท่าไร......)

ส่วนเรื่องพื้นที่เล่นทางรีสอร์ทบริการและให้ความสนับสนุนดีมาก แต่ส่วนตัวแอบคิดว่ามัน 'สบ๊ายยยสะบายย' เกินไปนิด (สบายไปก็เรื่องมากอีก..) คือโต๊ะกับที่นั่งเราค่อนข้างกว้างขวาง ตึกตั้งอยู่ติดแบบมองเห็นกันแต่ว่าเสียงไม่ถึงกันทำให้มันมีความรู้สึกค่อนข้างส่วนตัวดี (มีห้องเด็กเล็กแยกให้ด้วย) แต่พอดีก็แอบคิดถึงบรรยากาศหนวกหูหน่อยๆของการอยู่รวมฮอลแล้วมีตาราง event แบบงาน 42.195 Boardgame CON เหมือนกัน (คือถ้าอยากได้แนวสบายๆเนี่ยที่นี้เหมาะแล้ว!!) ถ้าจะมีติดนิดๆคือด้วยความที่มันไม่ใช่ห้องเล่นเกมเฉพาะทาง แสงโทนสีวอร์มก็ทำเอาเล่นบางเกมลำบากนิดนึง

อย่างที่บอกว่าด้วยความที่ทางเจ้าของรีสอร์ทก็เป็นคนเล่นบอร์ดเกมอยู่แล้วมี collection ตั้งแต่เกมมาตราฐานร้านยันเกมใหญ่ แล้วก็พร้อมสอนด้วยทำให้สามารถช่วยรองรับกลุ่มเด็กแล้วก็ non-gamer ที่พาไปด้วยกันได้เป็นอย่างดีกลมกลืนไปกับแก๊งเล่นเกมกระดานโต๊ะอื่น

ผมได้เล่นเกมค่อนข้างน้อย นอนเป็นส่วนมาก.....แต่หลายท่านน่าจะอิ่มจุกกันมีแก๊งเกมยาว 6 ชั่วโมง+ ด้วย แต่ก็สนุกจริงๆ หัวตี้เองก็คอยหาตารางกิจกรรมให้กลุ่มพ่อแม่ด้วย ขอบคุณเพื่อนที่ไปพักร่วมกันทุกคนครับ กับโครงการนี้ทำให้รู้ว่า ถ้าแก๊งบอร์ดเกมจะไปรวมตี้เหมารีสอร์ทเนี่ยมันไม่ยากเลย ขยายจากไม่กี่ห้องจนเต็มในเวลาแค่ไม่กี่ชั่วโมง (แถมอาจจะคุยอะไรได้ง่ายกว่าด้วย) 

จนกว่าจะมีนัดครั้งต่อไป.... สวัสดีครับ

*ถ้าไปแล้วบอกเค้าว่ามาจากเพจบอร์ดแล้วบ่นละก็..... เค้าก็จะคิดคุณเท่าเดิมพร้อมถามว่า อะไรนะครับ/ค่ะ?......... [CR-พักเองจ่ายเองหมดครับ]

![](./images/482211215_9466269326821775_8697481734102444457_n.jpg)

![](./images/482074139_9466269343488440_4180042436363824805_n.jpg)

![](./images/483856760_9466269293488445_7017157838072584636_n.jpg)

![](./images/484031506_9466269590155082_8711069667516738425_n.jpg)

![](./images/482061414_9466269223488452_5870309643410466625_n.jpg)

![](./images/484031302_9466269666821741_3185817901946482503_n.jpg)

![](./images/483687553_9466269670155074_2175449082226367455_n.jpg)

![](./images/484016237_9466269216821786_1000230789840484805_n.jpg)

![](./images/483810393_9466269520155089_7813277115219105315_n.jpg)

![](./images/484170772_9466269523488422_6325944706969984373_n.jpg)

![](./images/483842747_9466269356821772_4108483211116083680_n.jpg)
