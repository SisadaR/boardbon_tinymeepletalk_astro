---
title: ในมุมของผมแล้วช่วงสี่ห้าปีที่ผ่านมามันจะมีชุดคำถามหนึ่งที่เห็นเป็นระยะแล้วก็ตะหงิดใจนิดหน่อย
  (แต่เดี๋ยวนี้ก็ไม่ค่อยเห็นละ) นั้นคือคำถามแนวๆว่า “ไม่รู้ค่ายจะแปลมาขายทำไมเพราะในตัวเกมไม่มีภาษา”
  คือผมคิดว่ามุมมองของคำถามมันค่อนข้างจำเพาะในวงจำกัด
published: 2022-21-07
description: ''
tags:
  - archived
  - บ่นนิดหน่อย
category: archived
draft: false
---
#บ่นนิดหน่อย ในมุมของผมแล้วช่วงสี่ห้าปีที่ผ่านมามันจะมีชุดคำถามหนึ่งที่เห็นเป็นระยะแล้วก็ตะหงิดใจนิดหน่อย (แต่เดี๋ยวนี้ก็ไม่ค่อยเห็นละ) นั้นคือคำถามแนวๆว่า “ไม่รู้ค่ายจะแปลมาขายทำไมเพราะในตัวเกมไม่มีภาษา” คือผมคิดว่ามุมมองของคำถามมันค่อนข้างจำเพาะในวงจำกัด
.
.
▪️ แน่นอนว่าผมก็มีความรู้สึกเช่นเดียวกันกับหลายๆคนที่อยากจะเห็นเกมแปลไทยในระดับที่ช่วยทลายกำแพงภาษาแบบจัดเต็มแปลการ์ดแปลโน้นนี้เยอะๆ เพราะฉะนั้นถ้าคุณพูดว่า ‘ฉันไม่รู้จะซื้อซ้ำทำไมเพราะมันไม่ต่างกับตัว en ที่ฉันมี’ อันนี้ผมเห็นด้วยครับ 
.
.
▪️ ในแง่หนึ่งที่เราเรียกกันง่ายๆว่า “เกมแปลไทย” อาจจะสร้างความเข้าใจคลาดเคลื่อนไปก็ได้ เพราะโดยพื้นฐานแล้วสิ่งที่เค้าทำกันก็คือ "การนำเข้าและจัดจำหน่ายเกมในประเทศไทย" ซึ่งการนำเข้าและจัดจำหน่ายเนี่ย สิ่งที่พื้นฐานมากก็คือการทำป้ายชื่อและคู่มือให้เป็นภาษาในประเทศที่ขายอยู่ 
.
.
▪️ ก็คือเค้าทำธุรกิจปกตินั้นแหละ จ่ายเงินนำเข้ามาก็ย่อมอยากจะขายให้ได้เยอะๆอยู่แล้ว การแปลปกและคู่มือเองก็ยังช่วยเปิดตลาดใหม่ๆให้เหล่าคนนอกวงการที่กล้าๆกลัวๆกับการซื้อเกมตามร้านหนังสือได้กล้าหยิบเกมมาลองอ่านลองเล่นที่บ้านกัน
.
.
▪️ พูดอีกแบบถ้าเราถามขึ้นมาว่าจะแปลทำไม นั้นก็คือเราไม่ใช่ลูกค้าของเค้านั้นแหละ ตลาดเกมกระดานมีลูกค้าอยู่หลายกลุ่มหลายแบบ เราเองก็ต้องระวัง echo chamber ว่าคนเล่นเกมมันไม่ได้มีอยู่แค่กลุ่มเล็กๆหยิบมือ เราไม่สนคู่มือไทยก็ไม่ได้แปลว่าไม่มีคนอื่นได้ประโยชน์จากมัน
.
.
▪️แต่ก็แน่นอนอีกเหมือนกันว่าผมสนับสนุนให้คนศึกษาภาษาอังกฤษผ่านบอร์ดเกมไปเลย มันไม่ได้ยากขนาดนั้นหรอกผมเองก็เรียนรู้ภาษาอังกฤษผ่าน MTG สมัยมัธยมมานี้แหละ แต่ก็นั้นแหละจะไปเที่ยวบอกว่าคุณต้องหาความสุขในการเล่นเกมอย่างไรมันก็ไม่ใช่เรื่องของเราอยู่ดี


