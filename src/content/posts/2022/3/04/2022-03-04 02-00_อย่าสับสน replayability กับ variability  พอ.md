---
title: อย่าสับสน replayability กับ variability
published: 2022-04-03
description: ''
tags:
  - archived
  - บ่นไปเรื่อย
category: archived
draft: false
---
อย่าสับสน replayability กับ variability #บ่นไปเรื่อย 

▪️ พอดีมีเหตุให้ฉุกคิดขึ้นมา เลยคิดว่าอยากแชร์มุมมองนิดนีง ออกตัวก่อนว่าไม่ได้เป็นข้อเขียนยกมาเพื่อบอกว่าเกมไหนดีไม่ดีนะ

▪️ replayability ก็คือคุณค่าในการเล่นซ้ำ ส่วน variability จริงๆตีความได้หลายทาง แต่เพื่อประโยชน์กับเรื่องที่จะพูดจะยกมาแค่ในความหมายว่า 'รูปแบบการ setup หรือการสุ่มที่ทำให้การเล่นแต่ละครั้งแตกต่างกัน'

▪️ จากนิยามที่จำกัดไว้ เกมอย่างหมากรุก หรือหมากล้อม นั้นคุณค่าในการเล่นซ้ำสูงทั้งๆที่ก็เริ่มเหมือนกันทุกรอบ 

▪️ (แต่ในความเป็นจริงแล้ว variability ของเกมพวกนี้มาจากความเป็นไปได้จำนวนมากทางการเล่นที่ทำให้เกิดความแตกต่างได้มากมายจนไม่จำเป็นต้องพึ่ง 'ของเล่น' อย่างการ setup ที่แตกต่างกัน)

▪️ คือมันจะมีแนวคิดประมาณว่า เห้ยเกมมันต้องมีตัวเสริมเยอะๆมีนั้นนี้โน้นสุ่มมากๆ ยิ่งสุ่มได้หลายแบบก็จะยิ่งกลับมาเล่นใหม่ได้บ่อยเพราะวิธีในการเล่นมันจะแตกต่างกันไปในแต่ละเกม

▪️ ซึ่งถ้ามองอีกมุมหนึ่งก็เพราะว่าตัวเกมเองนั้นไม่มี 'พลัง' พอที่จะสร้างรูปแบบการเล่นจากกลไกที่ตัวเองมีอยู่ ถ้าสุ่มออกมาแบบเดิมแล้วก็สามารถเล่นด้วยวิธีการเดิมๆได้เสมอ ทำให้ต้องมีตัวเลือกสุ่ม 'โจทย์' ออกมาหลายๆขยักเพื่อให้เกิดอารมณ์ใหม่ๆ

▪️ ซึ่งเอาจริงๆก็ไม่ใช่ข้อเสียนะ เพราะการวางจังหวะและควบคุมความสุ่มพวกนี้ก็ทำให้เกิดเกมสนุกๆขึ้นมามากมาย และหลายครั้งก็เป็นกลเม็ดในการเล่าเรื่องอีกแบบหนึ่ง แค่อยากจะชี้ว่า ไม่ใช่ว่าต้องมีของให้เปลี่ยนเยอะๆถีงจะเล่นซ้ำได้บ่อยเฉยๆ

▪️ ผมยกตัวอย่างเป็น Dominion ต้นกำเนิด deck building ละกัน โดยตัวมันจะสร้าง mini game ที่สุ่มการ์ดมาให้เล่นจำนวนหนึ่ง แต่ว่าคุณก็เล่นชุดนั้นซ้ำได้ไม่กี่ทีก็ต้องสุ่มชุดใหม่มาเล่น (ที่ในแง่หนึ่งก็กลายเป็นอีกเกมไปแล้ว แค่ใช้กลไกเดินเกมชุดเดียวกัน) อันเป็นที่มาว่าทำไมต้องออกตัวเสริมมาเรื่อยๆ เพราะถ้าไม่ใส่เล่นไปซ้ำจนถีงจุดหนึ่งก็เบื่อเพราะโจทย์มันเหมือนเดิมไปหมด

▪️ ส่วนเกมอย่าง Caylus ที่ทุกเกมเริ่มมาเหมือนๆ แถมไม่มีอะไรสุ่มอีกต่างหาก แต่ก็จะพบว่า timing ในการเล่นแต่ละเกมที่เกิดจากผู้เล่นนั้นทำให้คุณค่าในการเล่นซ้ำสูงขี้นมา 

▪️ ในมุมของผมแล้วจุดร่วมของการเล่นซ้ำได้บ่อยก็คือการที่ผู้เล่นสามารถเจอโจทย์ที่หลากหลาย (และสนุก) โดยที่ไม่เกี่ยวกับว่าตัวแปรในการสุ่มจะแตกต่างกันมากน้อยอย่างไร


