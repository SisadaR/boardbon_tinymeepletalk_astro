---
title: เกม Bitoku เนื่องจากเล่นไปแค่ครึ่งเกมแล้วมีเหตุต้องพับกระดานก่อนและกว่าจะได้เล่นอีกทีไม่รู้เมื่อไร
  เลยอยากเล่าให้ฟังสั้นๆ โดยอาจจะไม่ได้แม่นยำอะไรเนื่องจากเล่นยังไม่จบ รูปก็ถ่ายเอาส่งๆตอนเล่นนั้นแหละ
  ไว้กล่องของตัวเองมาถึงเมื่อไรค่อยมาเขียนอีกที
published: 2022-05-30
description: ''
image: ./images/482087842_9457369534378421_284931529271085688_n.jpg
tags:
  - archived
  - เล่นไม่จบก็บ่นได้
category: archived
draft: false
---
#เล่นไม่จบก็บ่นได้ เกม Bitoku เนื่องจากเล่นไปแค่ครึ่งเกมแล้วมีเหตุต้องพับกระดานก่อนและกว่าจะได้เล่นอีกทีไม่รู้เมื่อไร เลยอยากเล่าให้ฟังสั้นๆ โดยอาจจะไม่ได้แม่นยำอะไรเนื่องจากเล่นยังไม่จบ รูปก็ถ่ายเอาส่งๆตอนเล่นนั้นแหละ ไว้กล่องของตัวเองมาถึงเมื่อไรค่อยมาเขียนอีกที

ธีม - จิตวิญญาณแห่งป่าและภูติของญี่ปุ่น - แต่เล่นแล้วไม่รู้สึกถึงธีมอะไร ทั้งที่กลไกหลายอย่างดูจะทำการบ้านเรื่องธีมมาค่อนข้างดีก็เถอะ

ระบบ - ระบบเป็นยูโรที่ผสมกลไกทั้ง deck building, dice placement, set collection พ่วง point salad เข้าไว้ด้วยกัน 

งานศิลป์ - สวยจัด - แต่บอร์ดกลางค่อนข้างรกตาเนื่องจากช่องให้ทำมันเยอะ และสีมันใกล้ๆดูปนๆกันไปหมด 

▪️ ว่ากันโดยรวมเกมมันสนุก มีระดับการตัดสินใจที่ดี ผสมกลไกมาเยอะแยะดี

▪️ กติกาตรงโน้นตรงนี้เยอะ แต่ถ้าเล่นเกมมาเยอะพอก็จะไม่รู้สึกว่า overwhelmed อะไร ตรงนี้เดินแทรคแข่ง ตรงนี้เดินแทรคของตัวเอง ตรงโน้นจับคู่ทั่วๆไป แต่พอดีมันมีเยอะ mini games จัดๆ ถ้าพื้นไม่แข็งแรงอาจจะมีเซหน่อยๆ แต่มันไม่ได้ซับซ้อนเว่อร์อะไร

▪️ แต่ถ้าพูดอีกแบบที่ฟังดูไม่ค่อยดีแต่ไม่ใช่ปัญหา คือมันไม่รู้สึกถึงอะไรใหม่ พ่วงกับเกมพยายามทำให้ยากเพื่อที่มันจะได้ยากเฉยๆ แต่แกนเกมมันก็คือเดินแทรคโน้นนี้ไปพลาง แย่งๆเบียดช่องบ้าง งึมงำอยากเก็บของโน้นนี้บ้างทำให้อาจจะดูหลงทางได้ง่าย

▪️ คนเล่นยูโรปกติน่าจะรู้สึกสนุกกันเป็นส่วนมาก เพราะมี  puzzle กับการ optimize ที่ต้องมองเพื่อนกันประมาณหนึ่ง แต่สายเสพของใหม่อาจจะรู้สึกนิ่งๆตรงที่เกมมันไม่ได้นำเสนออะไรใหม่

▪️ เทพกวางอย่างสวย แต่ห่านจิกยืนไม่ค่อยได้ล้มตลอด.....กับมีไว้มาร์คเทิร์นเฉยๆ

▪️ มีคนบอกเรื่องไอคอนไม่ค่อยสื่อ แต่ส่วนตัวผมเฉยๆนะ มีงงกับรู้สึกว่าไม่สื่อไม่กี่อัน ที่เหลือก็คิดว่ามันก็สมเหตุสมผลอยู่ แต่ว่าหลายๆจุดมันชอบเอาไอคอนไปเบียดๆกันกับจัดวาง UI ชวนให้ชวนงง

![](./images/481348734_9457369544378420_1246985365146804667_n.jpg)

![](./images/481986271_9457369547711753_1009127028830654130_n.jpg)

![](./images/482005940_9457369551045086_2990832381270437142_n.jpg)
