---
title: วันก่อน คาเนเซียไทยแลนด์ Vatcharis ArmArs Thanomsub จาก DNR Boardgame เอาเกมที่ทำอยู่สามเกมมาให้ลอง
published: '2022-08-05'
description: ''
image: ./images/481251108_9429552260493482_6100570426181289267_n.jpg
tags:
  - archived
category: archived
draft: 'false'
---
▪️ วันก่อน คาเนเซียไทยแลนด์ Vatcharis ArmArs Thanomsub จาก DNR Boardgame เอาเกมที่ทำอยู่สามเกมมาให้ลอง 

▪️ เกมแรก (นักออกแบบไม่ได้พูดว่าเป็น...) Splendor Killer อันเป็นเกมในจักรวาลอะไรซักอย่างแต่อันเดียวกับเกมคาเฟ่แมวที่กำลังเปิด pre-order ฉบับทำมืออยู่ตอนนี้ แต่รอบนี้สาวๆเปลี่ยนมาเดินร้านขายแคคตัสแทน ไอเดียถ้าว่าง่ายๆก็ Splender นั้นแหละ แต่ไม่ได้เป็น Engine Building แห้งๆแบบนั้น เล่นจริงต่างกันหลายอย่างอยู่ 

▪️ แต่ทวิสคือของที่จะมาแลกเปลี่ยนจะกลายเป็นแคคตัสหลายที่ที่จั่วแบบ Ticket To Ride พ่วงเวลาเอาไปเคลมสาว (...) จำเป็นต้องใช้สามสี และจำนวนที่มากที่สุดจะกำหนดว่าเราจะได้กี่แต้ม พ่วงด้วยความสามารถโบ๊ะบะทำคอมโบ รวมไปถึงการที่สาวๆสามารถช่วยบูสพลังการ์ดในมือได้ด้วย ทำให้ถือเป็นเกมการ์ดคั่นเวลาที่เอาระบบพื้นฐานมาทวิสใช้ได้สวย เล่นเพลินดี

▪️ ตัวเกมน่าจะคลอดติดๆกันกับเกมแมวนะ (เข้าใจว่า) เชื่อว่าถ้าผลตอบรับดีเราน่าจะได้เห็นน้องๆเหล่านี้ในอีกหลายซีรี่ย์

▪️ เกมสองเป็นเกม Project Craft Board ที่ก็ทำมือเหมือนกัน (เห็นว่าจะเอาไปขายงานตลาดนัดเกมทำมือช่วงปลายปี) เป็นเกมที่หยิบเอาโรคจิตเภทมาผสมกับการหยิบการ์ด ตอนเล่นเห้ยไอเดียเข้ากันกว่าที่คิด คือการ์ดมันจะวางเป็นตาราง เราก็แค่หยิบจากแถวใดแถวหนึ่ง ก็จะมีผสมระหว่างเงินกับสถานที่เที่ยว ถ้าหยิบเงินจะเครียดต้องจั่วการ์ดป่วยที่ถ้ามีเยอะจะมี effect ต่างๆกัน แต่ถ้าเที่ยวก็ต้องจ่ายเงินแต่ลดเครียดกับเป็นแต้มด้วย เกมง่ายเล่นเพลินดี

▪️ เกมที่สามคือ Flat Earth Theory ที่ปรับจากคร่าวก่อนเยอะเหมือนกัน ยังคือว่าเป็นเกมยูโรกลางหนักของนักออกแบบไทยที่หนักและห่างจากกองไฟมากที่สุดเท่าที่เคยเล่นมา ตอนนี้คือการรวมพลังของเหล่าบทลงโทษของเกมอย่าง Lorenzo + Tzolkin พวกด้วยระบบทิ้งการ์ดเสกของทำคอมโบพ่วง engine จางๆ 

▪️ เอาจริงๆก็คือสนุกแล้วไปอยู่ BGG เรท 6-7 ได้แบบไม่เขิน (ถ้าพูดตรงๆก็ในลีกโลกยังอยู่ดิวิชั่นหนึ่ง แต่เห้ยนี้คือยืนเหนือค่า par มาแล้ว และพวกลีกเทพมันเจ๋งจริงๆ) อาจจะยังขาดแต่ 'ลายเซ็น' บางอย่างที่จะโอบอุ้มระบบพวกนี้เข้าด้วยกันให้ดูไม่เป็นแค่เกมที่รวม collection ของกลไกอะไรอีกหน่อย ส่วนธีมก็... น้านนแหละ อย่าไปสนเลยยูโรแห้งๆทั่วไป

▪️ เข้าใจว่าอาจจะเห็นมันออกมาในรูปแบบผ่านค่ายใดค่ายหนึ่ง ก็รอกันได้เลย

▪️ ที่แน่ๆคือ 'ไม่รู้สึกว่าเสียเวลามาลองทุกเกม' ระดับความใกล้เผา 0/5

![](./images/482303723_9429552207160154_256816955987456526_n.jpg)

![](./images/481501619_9429552200493488_2322026775370712299_n.jpg)

![](./images/481923709_9429552253826816_7047558762404461934_n.jpg)

![](./images/481271719_9429552597160115_692482181414926278_n.jpg)
