---
title: ""
published: 2021-14-09
description: ""
image: ./images/maxresdefault.jpg
tags:
  -archived
  -บ่นไปเรื่อย
category: archived
draft: false
---

#บ่นไปเรื่อย

▪️ เห็นช่อง Before You Play เอา Agricola ฉบับ z-man รุ่นดั่งเดิม (2007) มาทำคลิปก็ชวนให้นึกถึงความหลัง

▪️ ถ้าคุณไม่ทราบ... Agricola คือเกมอันดับหนึ่งในใจผมเสมอมา ให้ผู้เล่นเริ่มจากสองคนคู่ชีวิตพัฒนาฟาร์มจากกระต๊อบเล็กๆ ออกไปตัดไม้ พรวนดิน เลี้ยงสัตว์ มาพร้อมการ์ดอาชีพและอุปกรณ์นับร้อยใบที่จะมาสร้างคอมโบมากมายให้เกิดฟาร์มอันมั่งคั่ง พร้อมการขยายครอบครัวให้เติบโต (เพื่อมาใช้เป็นแรงงาน) โดยที่ต้องไม่ลืมว่าฤดูหนาวนั้นลำเค็ญ และปากท้องก็ต้องดูแล... แต่ตอนนี้ยังไม่แปลไทยนะ 

▪️ สมัยผมเล่นบอร์ดเกมใหม่ๆเนี่ย ฝั่งยูโรแทบจะไม่มีอุปกรณ์อะไรที่แฟนซีเท่าไร สิ่งที่เรียกว่าเป็น shape หน่อยก็คงเป็น meeple ของ Carcassonne กับรถไฟของ Ticket to ride ไรงี้ อย่างหรูตอนนั้นคือ meeple resources เกม stone age (ที่บางคนก็ซื้อมาเพิ่มเพื่อเล่น Agricola เนี่ยล่ะ)

▪️ Agricola เนี่ยเป็นบอร์ดเกมกล่องที่สองที่ผมจ่ายเงินซื้อเอง (เป็นมือสองด้วยนะ) เมื่อสิบกว่าปีก่อน โดยเวอร์ชั่นสมัยนั้นเนี่ยจินตนาการสำคัญกว่าตาเห็นมาก เพราะไม่มี token เป็นรูปทรงแม้แต่ชิ้นเดียว มีแต่ cube และ disc (เออจริงๆก็มีบ้านอยู่ ไว้แทนโรงเก็บสัตว์)

▪️ คนงานจะเป็น disc กลมใหญ่, แกะ หมู วัว เป็น cube เหลี่ยมๆสามสี, ทรัพยากรหกอย่างก็เป็น disc กลมๆโล่งๆเลยไม่มีพิมพ์ลายอะไรทั้งนั้น ต่างกับรุ่นปัจจุบันที่มาเป็นรูปทรงสวยงามล่ะ 

▪️ พูดไปก็อารมณ์ยุค 8bit น่ะ ภาพแตกๆ

▪️ แต่ตอนเล่นนี้สนุกมากเลยนะ ตอนจะหยิบจับของมาสร้าง ตอนจะเชือดสัตว์ออกมาเป็นอาหาร แบบภาพมันออกมาเป็นฉากๆเลย คือระบบเกมมันทำให้เรา 'เชื่อ' ว่าเรากำลังทำอะไรโดยที่โทเคนมันแค่เป็นตัวแทนเวลาจับเฉยๆ ส่วนไอ้ความสวยแบบ meeple ทั้งหลายเนี่ยก็เป็นหน้าเค้กที่ดึงให้คนมาสนใจมากกว่า เพราะเกมที่เล่าเรื่องได้ดีจริงๆความจำเป็นที่ต้องมีรูปลักษณ์เสริมในการเล่าเรื่องก็น้อยลงตาม (แต่ถ้าของสวยด้วยก็ยิ่งเจ๋งเลย)

▪️ (โอเค... ตัวอย่างที่ขัดกันชัดๆก็อย่างเช่น Anachrony ที่ถ้าไม่ขี่หุ่นนี้ไปไม่เป็นเลย...)

▪️ นี้ไม่ได้เขียนมาอวยเกมแต่อย่างใด แค่เห็นแล้วคิดถึงเฉยๆ แต่ถ้าภาษาไม่ใช่ปัญหา และชอบความท้าทายและมุมานะสร้างตัวจากความแร้นแค้นสู่เจ้าสั่วล่ะก็อยากให้ลอง Agricola กันดูฮะ



Subscribe for weekly videos!Support us on Patreon! - https://www.patreon.com/BYPGamesWelcome to the continuation of our Uwe Rosenberg Designer Series, a seri...
