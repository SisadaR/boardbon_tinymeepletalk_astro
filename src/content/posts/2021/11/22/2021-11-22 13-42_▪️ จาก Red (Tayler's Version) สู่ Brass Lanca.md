---
title: "▪️ จาก Red (Tayler's Version) สู่ Brass: Lancashire"
published: 2021-22-11
description: ""
tags:
  - archived
  - บ่นไปเรื่อย
category: archived
draft: false
---

▪️ จาก Red (Tayler's Version) สู่ Brass: Lancashire #บ่นไปเรื่อย

▪️ ไม่รู้เรียกชวนคุยหรือถามความเห็นหรืออะไรดี เอาเป็นว่ามางึมงำความในหัวเฉยๆล่ะกัน (ไม่การันตีความถูกต้องทางกฎหมายใดๆทั้งนั้น)

▪️ สมมุติว่าคุณไม่รู้จักแฟนเก่าผม เธอชื่อ Taylor Swift เป็นนักร้องดังเลยล่ะ พูดแบบสั้นๆไม่ดราม่าคือก่อนหน้านี้นางร้องเพลงให้ค่าย A พอนางย้ายค่ายก็แน่นอนว่าลิขสิทธิ์เพลงไม่ได้ตามมาด้วยมันอยู่ติดค่าย แต่ด้วยเหตุผลดราม่าที่เราจะช่างแม่งไป นางบอกอยากได้สิทธิ์คืน แต่พอดีเจ้าของค่ายไม่ขาย นางเลยอัดเพลงเดิมใหม่หมดแล้วเอามาขายใหม่ แล้วก็ใช้ชื่อเดิมนั้นแหละพ่วงด้วย (Taylor's Version) ซึ่งเอาจริงๆนี้ก็เป็นอัลบั้มที่สองแล้วที่ตามเก็บแบบนี้

▪️ แล้วมันเกี่ยวอะไรกับบอร์ดเกม? 

▪️ คือมันเป็นสถานะการณ์ที่พิเศษมากๆเลยนะ ทำเอาเคสตัวอย่างประเภทเลียนแบบเกมเค้าทั้งดุ้นแต่เปลี่ยนอาร์ทตกกระป๋องไปเลย เพราะนี้ศิลปินทำการสร้าง master ใหม่ออกมาเองเลย (ค่าใช้จ่ายไม่ต้องสืบว่าระยับ แต่พอดีแฟนเก่าผมรวย) มันไม่ใช่การเอา Agricola มาเปลี่ยนเป็นทำนาเลี้ยงปลานิลแล้วขาย แต่เป็นออกเกมชื่อ Agricola (Uwe's Version) ไรงี้ (แต่ต้องเปลี่ยนอาร์ทอยู่ดีเพราะมันคนละลิขสิทธิ์)

▪️ เท่าที่ตามอ่านคือที่ทำให้เคสนี้ 'ง่าย' (แต่ไม่ถูกตัง) ได้เพราะว่าคนแต่งเนื้อร้องคือตัวศิลปินเองทั้งหมด และต้องทำให้ "ภาคดนตรี" มีความแตกต่างจากของเดิม (เข้าใจว่าตรงนี้ก็มีเรื่องลิขสิทธิ์มาประกอบด้วย) แต่เอาจริงๆผมเปิดดูฟังดูก็รู้ว่าเปลี่ยนหน่อยๆแหละ แต่ก็สงสัยเหมือนกันว่า 'แค่นี้' (สำหรับหู end user อ่ะนะ) มันก็พอจะรอดไม่โดนฟ้องล่ะเหรอ? จะบอกว่าแบบเดียวกับกลไกเกมจดลิขสิทธิ์ไม่ได้ก็ไม่น่าใช่

▪️ พอมาคิดๆแล้วเคสที่ใกล้เคียงน่าจะเป็นตอนที่ Martin Wallance หาตังจาก Age of Stream / Brass (ตัวเดิม) ไม่ได้เพราะติดเรื่องบลาๆกับค่าย Eagle-Gryphon Game ตอนนั้นแกเลยออกเกมชื่อ Stream / Age of Industry ที่ว่าง่ายๆก็คือเกมก่อนหน้าแหละมาโมๆหน่อย แต่ก็โดนแฟนๆเกมต้นฉบับมองข้ามๆไปเหมือนกัน

▪️ อ่ะ.. แต่มาคิดๆแล้วไอ้ Brass: Lancashire นี้มันก็เคสนี้เลยไหมนะ? ออก Brass อีกรอบมาซะเลยเปลี่ยนชื่อเรียบร้อย ไม่มีอะไรเหมือนเก่า (เลยจริ๊งงงจริง) เก็บเงินเต็มๆ


