---
title: "▪️ ตอนปลายปีที่แล้วเนี่ยผมเคยทดสอบเกม 'ประพันธ์ตำนาน' มาครั้งหนึ่ง ตอนนั้นคิดว่าไอเดียดีแต่เกมมันสั้นไปหน่อย มาตอนนี้เค้าไปตามเก็บ feedback จนตัวเกมเริ่มสมบูรณ์มากขึ้นจนเรียกได้ว่าตอนนี้อยู่ในช่วงกำลังมองหาช่องทางการผลิตแล้ว"
published: 2021-20-06
description: ""
image: ./images/202785560_4104664929648935_3154623319913655571_n.jpg
tags:
  -archived
category: archived
draft: false
---

▪️ ตอนปลายปีที่แล้วเนี่ยผมเคยทดสอบเกม "ประพันธ์ตำนาน" มาครั้งหนึ่ง ตอนนั้นคิดว่าไอเดียดีแต่เกมมันสั้นไปหน่อย มาตอนนี้เค้าไปตามเก็บ feedback จนตัวเกมเริ่มสมบูรณ์มากขึ้นจนเรียกได้ว่าตอนนี้อยู่ในช่วงกำลังมองหาช่องทางการผลิตแล้ว
.
.
▪️   ธีมเกมยังคงเดิมว่าเราเป็นนักประพันธ์ที่จะหยิบเอาตัวละครจากนิทานและวรรณคดีหลายเรื่องมาร้อยเรียงเป็นเล่มแล้วพลิกเปิดมาต่อสู้กันตามบทที่วางไว้ ถ้าพูดกันง่ายๆก็คือ draft การ์ดเข้ามือ จากนั้นทำการเรียงสำรับเพื่อทำ action programming แล้วเปิดหน้าไพ่มาสู้กันไปเรื่อยๆ
.
.
▪️ การ์ดจะมีสองแบบคือตัวละครกับการ์ดเวทย์  เวลาเล่นเราจะเปิดการ์ดใบบนทีล่ะใบไปเรื่อยๆจนกว่าทุกคนจะมีตัวละครวางอยู่ด้านบนสุด ระหว่างนั้นถ้ามีการ์ดเวทย์ก็จะพักรอไว้ก่อน ส่วนตัวละครเนี่ยถ้าเราวางแบบจัดชุดไว้ก็จะให้หยิบเอามารวมร่างเพิ่มพลังได้ พอการ์ดมันซ้อนๆกันพลังก็ใหญ่ตาม พอมีตัวยืนครบทุกคนก็ใครมีตัวละครอ่อนสุดก็ต้องโดนหยิบออก จากนั้นก็เปิดใบใหม่มาแล้วก็วนลูป ใครหมดกองก่อนก็แพ้ไป
.
.
▪️ อันที่พึ่งเล่ามาเป็นแกนหลัก แต่ไอเดียเสริมที่ทำเพิ่มมาใหม่คือเราจะมีการ์ดสาย instant เอาไว้เล่นขัดยิงเวทย์กลางอากาศตอนกำลัง resolve การต่อสู้ได้ด้วย 
.
.
▪️ แต่เกมนี้ไม่ได้เปิดมาหยิบการแล้วตบกันรวดเดียวจบ มันเป็นแค่ศึกไม่ใช่สงคราม เพราะการชนะแต่ละรอบเราจะได้ตีพลังชีวิตบางส่วนของฝ่ายตรงข้ามเท่านั้น เมื่อจบศึกหนึ่งเราจะสามารถเผาการ์ดฝ่ายตรงข้ามทิ้งได้จำนวนหนึ่ง และสามารถเผาการ์ดตัวเองบางส่วนเพื่อเอาไป draft การ์ดชุดใหม่มาต่อสู้กันต่อได้อีก ตัวการ์ดเองก็จะมีราคา(มีหน่วยเป็นหมึกเวทย์แตกต่างกันไป ตอนจั่วตอนย่อยการ์ดก็มีการคิดพอควรเพราะน้ำหมึกเรามีจำกัดไม่ใช่ซื้อได้มั่วๆ)
.
.
▪️ เกมนึงเล่นแบบซัดกันไปมาราวๆ ชั่วโมงหนึ่งแต่ค่อนข้างเพลินนะ พวกระยะเกมยาวกับมีการ์ดแก้ทางก็ค่อนข้างเป็นเนื้อหนังไม่ได้แบบมาจิ้มๆแล้วเก็บกลับบ้านเหมือนครั้งแรกๆที่ได้ทดสอบ ยิ่งเล่น  deck เราจะเข้าทางขึ้นพร้อมกับต้องคิดท่าดักอีกฝ่ายไปด้วย
.
.
▪️ ส่วนตัวคิดว่ากติกาบางส่วนยังน่าจะเกลาได้มากกว่านี้นิด (แต่ขึ้นอยู่กับว่าคนทำเค้าจะขายตลาดไหนด้วยล่ะ) แต่โดยรวมประสบการณ์เล่นค่อนข้างสมบูรณ์ดี คือคนทำเค้าไปรับเอา comment จากรอบก่อนๆมาปรับปรุงเกมเดิมขึ้นเยอะมาก กับแอบคิดว่า pool card น่าจะเยอะกว่านี้
.
.
▪️สนใจก็ติดตามเพจเค้าได้ครับ https://www.facebook.com/Prapunt-Tumnun-100954001729495/

![](./images/203342693_4104664979648930_1401796847577770969_n.jpg)

![](./images/203734297_4104664902982271_803233896319713053_n.jpg)
