---
title: "Streets เป็นเกมแนววางไทล์เบาๆจาก Haakon Gaarder ที่ออกแบบเกม Villagers"
published: 2021-09-10
description: ""
image: ./images/472789619_9108642759251102_7182523504888762877_n.jpg
tags:
  -archived
  -bite_size
  -first_impression
category: archived
draft: false
---

Streets เป็นเกมแนววางไทล์เบาๆจาก Haakon Gaarder ที่ออกแบบเกม Villagers #bite_size #first_impression

ไอเดียคือเราจะมาวางสร้างตึกแลนด์มาร์คให้กับเมือง แต่เราสามารถวางถนนให้หักเลี้ยวเปิดบล๊อกตึกเพื่อสร้างถนนเส้นใหม่ได้ โดยที่ถ้าถนนเส้นเดิมโดนปิดหัวปิดท้ายเมื่อไรก็จะคิดแต้มเมื่อนั้น ไอเดียแต้มมันก็จะแนวๆ ได้ x แต้มต่อสีโน้นสีนี้ในถนนเส้นนั้นๆ

จุดที่ทำให้เกมนี้แตกต่างคือเวลาเราวางตึกก็จะมีนักท่องเที่ยวมาเที่ยวตึกที่เราพึ่งวางไป พร้อมกับเมื่อไรที่ตึกนั้นทำการคิดแต้มเรียบร้อย บรรดานักท่องเที่ยวก็จะ FOMO (Fear of Missing Out) รีบย้ายไปตึกประเภทเดียวกันที่พึ่งเปิดในย่านอื่น 

เนื่องจากนักท่องเที่ยวนี้มันเป็นแต้มด้วย ตรงนี้ก็เลยมีมิติในการออกจังหวะจัดวางปิดถนนของบรรดาผู้เล่นเหมือนกันว่าจะทำยังไงให้นอกจากไปแจมจัดชุดสีกับคนอื่นแล้วจะยังสามารถปิดถนนให้คนย้ายมาตึกสร้างใหม่ของเราด้วย (เพื่อให้ทำแต้มได้หลายต่อ)เกมก็เบาๆเพลินๆ ผมว่าสนุกดี แต่ข้อเสียคือตอนคิดแต้มเนี่ยค่อนข้างจุกจิกเพราะต้องไล่นับแต้มทีละตึก ถ้าไม่ใช่กลุ่มเกมเมอร์น่าจะจุกจิกสะดุดเยอะเหมือนกัน 

แต่สิ่งที่สะดุดผมมากที่สุดคืออุปกรณ์ที่เทียบกับราคาแล้วสวยมาก (มากกกกก) โดยเฉพาะ 'แบงค์' ไม้ ที่เอาไปใช้กับเกมอื่นต่อได้เลย แล้วก็ตัวมีเปิ้ลนักท่องเที่ยวไม่ใช่ตัวสกรีนสีเรียบๆแต่เป็นลวดลายการ์ดตูนสีสวยงามและแตกต่างกันด้วย ไทล์ก็หนา คือในด้านความสวยงามนี้น่าประทับใจ คือไอ้การสกรีนสีนี้ผมคิดว่ามันควรจะเป็นมาตราฐานของการ deluxify ได้แล้วนะ

รอบนี้ถ่ายมือถือกับแสงไม่ค่อยดีเท่าไรภาพจะเบลอๆหน่อยนะครับขออภัย

--------------------------------
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/472787620_9108642652584446_9130387464705631417_n.jpg)

![](./images/472788085_9108642659251112_6783655343456322062_n.jpg)

![](./images/473143892_9108642979251080_447089919958498446_n.jpg)

![](./images/473084289_9108642912584420_5274167544252406744_n.jpg)

![](./images/473097858_9108642675917777_7484312292679901066_n.jpg)

![](./images/472784891_9108642955917749_3372471229056146821_n.jpg)
