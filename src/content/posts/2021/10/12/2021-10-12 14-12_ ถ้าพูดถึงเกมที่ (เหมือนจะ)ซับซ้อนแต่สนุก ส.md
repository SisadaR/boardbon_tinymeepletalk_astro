---
title: ถ้าพูดถึงเกมที่ (เหมือนจะ)ซับซ้อนแต่สนุก สำหรับเรานั้นจะเป็นเกมไหนไปไม่ได้นอกจาก
  Pax Renaissance (ว่าแต่ทำไมหัวข้อมันต้องเขียนประหนึ่งว่าถ้าซับซ้อนจะไม่สนุก?)
published: 2021-12-10
description: ''
image: ./images/473188756_9108665005915544_7435291553510597450_n.jpg
tags:
  - archived
category: archived
draft: false
---
▪️ ถ้าพูดถึงเกมที่ (เหมือนจะ)ซับซ้อนแต่สนุก สำหรับเรานั้นจะเป็นเกมไหนไปไม่ได้นอกจาก Pax Renaissance (ว่าแต่ทำไมหัวข้อมันต้องเขียนประหนึ่งว่าถ้าซับซ้อนจะไม่สนุก?)

▪️ คือในโลกของเกมกระดานเนี่ย หนึ่งในไอเดียยอดนิยมก็คือการจำลองอะไรซักอย่างเพื่อให้ผู้เล่นไปมีส่วนร่วมกับสถานะการณ์ตรงนั้น ยิ่งอยากให้ตัวเกมเล่าเรื่องได้ครอบคลุมมากเท่าไร ก็มักจะมีกติกาซับซ้อนเพื่อจำลอง 'ความจริง' มากขึ้นเท่านั้น

▪️ Pax Renaissance เป็นเกมที่พยายามจำลองการเมืองการปกครองของเหล่าประเทศในยุโรป ในช่วงเวลาหลายร้อยปีของยุคเรเนซองค์ อันเป็นช่วงเวลาที่วิทยาการและงานศิลปะกำลังฟื้นฟูจากความซบเซาในยุคมืด เราจะได้เห็นการเกิดและล่มสลายของระบบการปกครองแบบสาธารณรัฐและราชาธิปไตย ความขัดแย้งของคริสตจักรที่มาจากการกำเนิดนิกายโปรเตสแตนต์ สงครามศาสนากับชาวมุสลิมจากตะวันออกกลาง การก่อปฎิวัติจากความคับแค้นของประชาชน เส้นทางการค้าที่ก่อให้เกิดหัวเมืองชายฝั่งที่จะนำไปสู่ขุมกำลังอันจะเป็นหนึ่งในระลอกน้ำเล็กๆที่จะกระพรึ่มทับซ้อนกันเพื่อเปลี่ยนแปลงโลก

▪️ และตัวเรานั้นคือผู้ทำให้โลกหมุนไป ผลักทางโน้น ดีงทางนี้ ผ่านสิ่งเล็กๆที่เรียกว่า 'เงินตรา' โดยที่ทั้งหมดนี้ (และเยอะกว่านี้) ถูกยัดให้อยู่ในกล่องที่ขนาดไม่ใหญ่เกินกว่าหนังสือเล่มหนึ่ง และในเวลาการเล่นไม่ถึงสองชั่วโมง!!

▪️ ตัวเกมให้เราเป็นนายธนาคารเงินหนาในยุคสมัยนั้น เป้าหมายคือเพื่อชักใยยุโรปให้เดินไปในทิศทางที่เราต้องการ อย่างเช่นเป้าหมายเข้าใจง่ายอย่างเป็นที่ไว้วางใจของกษัตริย์ หรือจะเป็นส่วนหนึ่งของโลกสาธารณรัฐ หรือเป็นผู้ผลักดันในศาสนาที่เรานับถือเป็นใหญ่ หรือจะเป็นพ่อค้าที่ครอบคลุมเส้นทางการเงิน ไปจนถึงเลี้ยงดูศิลปินที่สร้างงานศิลปะระดับโลก ผ่านการ 'ออกทุน' หนุนหลังให้เห็นการณ์ทางประวัติศาสตร์หลายร้อยใบในลำดับที่แตกต่างกัน

▪️ ไอเดียเกมจริงๆแล้วไม่มีอะไรมากกว่าเราออกทุนไปหยิบการ์ดเหตุการณ์ส่วนกลางเพื่อให้เกิดเหตุการณ์บางอย่างในแผนที่  เพียงแต่สิ่งที่ทำให้เกมซับซ้อนคือมันไม่มีอะไรตรงไปตรงมาซักอย่าง เหตุการณ์ง่ายๆอย่างเบี๊ยโจรสลัดมุสลิมที่ทะเลเมดิเตอร์เรเนียนอาจจะการต่อยอดไปสู่หมากสำคัญในการก่อจีฮัดที่จะเปลี่ยนให้คริสตจักรต้องตกอยู่ในมือของอ็อตโตมาน การค้นพบเส้นทางอ้อมแหลมกู๊ดโฮปเองก็ทำให้เส้นทางค้าทาสต้องเปลี่ยนแปลงจนทำให้หัวเมืองทะเลในต้องทรุดโทรมเอื้อต่อการบุกตีของประเทศรอบข้าง ขุนนางและพ่อค้าที่ถูกโยกย้ายตำแหน่งเพื่ออำนาจในช่วงเวลาเก่าก่อนหากสะสมทับถมรวมกันมากพอก็พร้อมจะเป็นส่วนหนึ่งในการปฎิวัติระบอบอำนาจเก่าที่อาจะส่งผลให้เหล่าประเทศเมืองขึ้นประกาศตัวเป็นเอกราช

▪️ ด้วยเหตุการณ์อันมากมายที่จะทำให้โลกหมุนไป ผู้เล่น Pax Renaissance จะต้องคอยประคองเหตุการณ์ที่ไม่เชื่อมโยงกันให้มุ่งไปสู่ทิศทางที่ต้องการ อันเป็นความสลับซับซ้อนที่มองเห็นหนทางข้างหน้าได้ยาก รวมไปถึงกติกาที่จุดเล็กจุดน้อยเขียนให้ชวนงงงวยอ่านกันเป็นวันเดือน แต่เมื่อเริ่มปลอยตัวให้ไหลไปกับเรื่องราวประวัติศาสตร์จำลองแล้วล่ะก็ เกมกลับสนุกจนยากจะถอนตัว

▪️ เคยเขียนรีวิวถึง (ฉบับ first edition) ไว้ที่ : https://tinyurl.com/3r4e3dut

▪️ เขียนครั้งแรกที่ facebook ส่วนตัว เพื่อร่วมกิจกรรมชิงรางวัล "เกมที่ซับซ้อนแต่สนุก" ของ บอร์ดเกมสนุก - Boardgame Sanook

▪️ ถ้าพูดถึงเกมที่ (เหมือนจะ)ซับซ้อนแต่สนุก สำหรับเรานั้นจะเป็นเกมไหนไปไม่ได้นอกจาก Pax Renaissance (ว่าแต่ทำไมหัวข้อมันต้องเขียนประหนึ่งว่าถ้าซับซ้อนจะไม่สนุก?)

▪️ คือในโลกของเกมกระดานเนี่ย หนึ่งในไอเดียยอดนิยมก็คือการจำลองอะไรซักอย่างเพื่อให้ผู้เล่นไปมีส่วนร่วมกับสถานะการณ์ตรงนั้น ยิ่งอยากให้ตัวเกมเล่าเรื่องได้ครอบคลุมมากเท่าไร ก็มักจะมีกติกาซับซ้อนเพื่อจำลอง 'ความจริง' มากขึ้นเท่านั้น

▪️ Pax Renaissance เป็นเกมที่พยายามจำลองการเมืองการปกครองของเหล่าประเทศในยุโรป ในช่วงเวลาหลายร้อยปีของยุคเรเนซองค์ อันเป็นช่วงเวลาที่วิทยาการและงานศิลปะกำลังฟื้นฟูจากความซบเซาในยุคมืด เราจะได้เห็นการเกิดและล่มสลายของระบบการปกครองแบบสาธารณรัฐและราชาธิปไตย ความขัดแย้งของคริสตจักรที่มาจากการกำเนิดนิกายโปรเตสแตนต์ สงครามศาสนากับชาวมุสลิมจากตะวันออกกลาง การก่อปฎิวัติจากความคับแค้นของประชาชน เส้นทางการค้าที่ก่อให้เกิดหัวเมืองชายฝั่งที่จะนำไปสู่ขุมกำลังอันจะเป็นหนึ่งในระลอกน้ำเล็กๆที่จะกระพรึ่มทับซ้อนกันเพื่อเปลี่ยนแปลงโลก

▪️ และตัวเรานั้นคือผู้ทำให้โลกหมุนไป ผลักทางโน้น ดีงทางนี้ ผ่านสิ่งเล็กๆที่เรียกว่า 'เงินตรา' โดยที่ทั้งหมดนี้ (และเยอะกว่านี้) ถูกยัดให้อยู่ในกล่องที่ขนาดไม่ใหญ่เกินกว่าหนังสือเล่มหนึ่ง และในเวลาการเล่นไม่ถึงสองชั่วโมง!!

▪️ ตัวเกมให้เราเป็นนายธนาคารเงินหนาในยุคสมัยนั้น เป้าหมายคือเพื่อชักใยยุโรปให้เดินไปในทิศทางที่เราต้องการ อย่างเช่นเป้าหมายเข้าใจง่ายอย่างเป็นที่ไว้วางใจของกษัตริย์ หรือจะเป็นส่วนหนึ่งของโลกสาธารณรัฐ หรือเป็นผู้ผลักดันในศาสนาที่เรานับถือเป็นใหญ่ หรือจะเป็นพ่อค้าที่ครอบคลุมเส้นทางการเงิน ไปจนถึงเลี้ยงดูศิลปินที่สร้างงานศิลปะระดับโลก ผ่านการ 'ออกทุน' หนุนหลังให้เห็นการณ์ทางประวัติศาสตร์หลายร้อยใบในลำดับที่แตกต่างกัน

▪️ ไอเดียเกมจริงๆแล้วไม่มีอะไรมากกว่าเราออกทุนไปหยิบการ์ดเหตุการณ์ส่วนกลางเพื่อให้เกิดเหตุการณ์บางอย่างในแผนที่  เพียงแต่สิ่งที่ทำให้เกมซับซ้อนคือมันไม่มีอะไรตรงไปตรงมาซักอย่าง เหตุการณ์ง่ายๆอย่างเบี๊ยโจรสลัดมุสลิมที่ทะเลเมดิเตอร์เรเนียนอาจจะการต่อยอดไปสู่หมากสำคัญในการก่อจีฮัดที่จะเปลี่ยนให้คริสตจักรต้องตกอยู่ในมือของอ็อตโตมาน การค้นพบเส้นทางอ้อมแหลมกู๊ดโฮปเองก็ทำให้เส้นทางค้าทาสต้องเปลี่ยนแปลงจนทำให้หัวเมืองทะเลในต้องทรุดโทรมเอื้อต่อการบุกตีของประเทศรอบข้าง ขุนนางและพ่อค้าที่ถูกโยกย้ายตำแหน่งเพื่ออำนาจในช่วงเวลาเก่าก่อนหากสะสมทับถมรวมกันมากพอก็พร้อมจะเป็นส่วนหนึ่งในการปฎิวัติระบอบอำนาจเก่าที่อาจะส่งผลให้เหล่าประเทศเมืองขึ้นประกาศตัวเป็นเอกราช

▪️ ด้วยเหตุการณ์อันมากมายที่จะทำให้โลกหมุนไป ผู้เล่น Pax Renaissance จะต้องคอยประคองเหตุการณ์ที่ไม่เชื่อมโยงกันให้มุ่งไปสู่ทิศทางที่ต้องการ อันเป็นความสลับซับซ้อนที่มองเห็นหนทางข้างหน้าได้ยาก รวมไปถึงกติกาที่จุดเล็กจุดน้อยเขียนให้ชวนงงงวยอ่านกันเป็นวันเดือน แต่เมื่อเริ่มปลอยตัวให้ไหลไปกับเรื่องราวประวัติศาสตร์จำลองแล้วล่ะก็ เกมกลับสนุกจนยากจะถอนตัว

▪️ เคยเขียนรีวิวถึง (ฉบับ first edition) ไว้ที่ : https://tinyurl.com/3r4e3dut

▪️ เขียนครั้งแรกที่ facebook ส่วนตัว เพื่อร่วมกิจกรรมชิงรางวัล "เกมที่ซับซ้อนแต่สนุก" ของ บอร์ดเกมสนุก - Boardgame Sanook
