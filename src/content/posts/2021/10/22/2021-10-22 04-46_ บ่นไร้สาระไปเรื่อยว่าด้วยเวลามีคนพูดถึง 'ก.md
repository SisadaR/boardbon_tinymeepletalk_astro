---
title: บ่นไร้สาระไปเรื่อยว่าด้วยเวลามีคนพูดถึง 'กระแส' หรือ เทรนด์ของเกม (ช่วงนี้ไม่ค่อยได้เล่นเกมเรื่องไร้สาระเยอะหน่อยนะครับ.....)
published: '2021-22-10'
description: ''
tags:
  - archived
category: archived
draft: false
---
▪️ บ่นไร้สาระไปเรื่อยว่าด้วยเวลามีคนพูดถึง 'กระแส' หรือ เทรนด์ของเกม (ช่วงนี้ไม่ค่อยได้เล่นเกมเรื่องไร้สาระเยอะหน่อยนะครับ.....)

▪️ ซึ่งกระแสในที่นี้ผมจำกัดแคบๆแค่ในกลุ่มสมาชิก Board Game Lounge TH ที่ หนึ่งหมื่นหนึ่งพันคนนะ (เพราะผมสัมผัสอยู่แค่นี้ ซึ่งถึงจะเป็นสังคมใหญ่ในออนไลน์แต่ก็เล็กมากเทียบกับขนาดตลาดจริง) คือเวลามีความเห็นประมาณ 'ไม่เห็นสนุก / สนุก อย่างที่เค้าว่ากันเลย' สิ่งที่ผมสงสัยต่อคือไอ้ 'เค้า' หรือ 'พวกเค้า' นี้มันใคร (ว่ะ?) 

▪️ อย่างเช่น "โหยกระแสดีมากเลยเกมนี้ คนอวยกันเต็มฟีด แต่ผมเล่นแล้วไม่สนุก" ไปจนถึง... "ทำไมมีแต่คนพูดถึงเกมแนว xxx ไม่เห็นมีเกมแนว yyy zzz เลย"

▪️ พอเรามาดูอีกหน่อย active member ที่แสดงความเห็นเกี่ยวกับเกมบ่อยๆเนี่ยมีอยู่จริงๆก็ไม่ถีงยี่สิบ (ยิ่งแก๊งเกมสดใหม่ก็ยังเป็นหน้าเดิม) แถมถ้าดูให้ดีก็กระจุกอยู่ในกลุ่มเล่นซ้ำๆกัน และโดยทั่วไปคนที่เล่นเกมด้วยกันก็มักจะมีรสนิยมคล้ายๆกันอยู่แล้ว ตัวอย่างที่เห็นบ่อยคือสองสามคอนเท้นเนี่ยก็มาจากการเล่นเกมเดียวกันพร้อมกันนี้แหละ อารมณ์เดียวกับผู้ใช้สแตนด์จะอยู่ด้วยกัน คนทำคอนเท้นก็มักจะแนวๆนี้แหละ (ว่าแต่ทำไมฉันไม่เห็นมี อิจโว้ยยยยยย)

▪️ หมายความว่าถ้าเกมไหนถูกหรือไม่ถูกใจคนเล่นกลุ่มเล็กๆกลุ่มหนึ่งมันก็แทบจะเรียกได้ว่าความเห็นใน public pool (ที่มีค่อนข้างน้อย) กว่าครึ่งก็จะเอียงหนักไปทางเดียวกัน เพราะว่ารสนิยมของคนเล่นที่ขยันเขียนมักจะทับซ้อนกันเยอะ พอความเห็นออกมาไล่ๆกันมันก็จะถูกมองเป็นการ set trend ไปซะอย่างนั้น 

▪️ ปล่าวผมไม่ได้บอกว่าคนมาเขียนนั้นทำอะไรผิด ทั้งมาบอกว่าเล่นสนุกและไม่สนุก สนับสนุนให้ทำด้วย (เขียนกันมาเยอะๆ!!) ยิ่งมีคนมาบอกเล่าเกมที่ตัวเองเล่นไม่ว่าจะในแง่มุมไหนก็ดีทั้งนั้น แค่อยากทักสายเสพว่า ไอ้สิ่งที่เราเรียกว่ากระแสหลายครั้งมันเป็นแค่ความลวงตาทางสถิติเฉยๆไม่ต้องไปยึดกับมันมาก เห็นต่างไม่ได้แปลว่าไป 'แหก' คนอื่นหรือกำลังเท่เพราะ 'แหวก' อะไร ก็เป็นการแสดงความเห็นที่อาจจะแตกต่างกับคนที่ทำประจำเท่านั้นเอง

▪️ อันนี้ไม่ได้เขียนมาอิงกับใครหรือเหตุการณ์ไหนนะ กับเอาจริงๆอาจจะเป็นผมเองที่ยึดติดกับคำว่า 'กระแส' มากไปหน่อยก็ได้ เรียกว่าเป็นอีกแง่มุมหนึ่งล่ะกันครับ

▪️ ว่าแต่อยากเขียนเรื่องเกมแล้ว ไม่ค่อยได้เล่นเลย ฮือออออ


