---
title: "[บ่นเพ้อเจ้อ 100% ข้ามได้เลย] ถ้าฉันต้องออกแบบเกม....."
published: 2021-10-12
description: ""
tags:
  -archived
category: archived
draft: false
---

[บ่นเพ้อเจ้อ 100% ข้ามได้เลย] ถ้าฉันต้องออกแบบเกม..... 

▪️ พูดถึงดราม่าเรื่องคนสายอาร์ทสับกันเองแล้วก็เลยมาคิดว่าถ้าเราที่ปกติบ่นเกมไปเรื่อย ไอ้นี้ไม่ดีอย่างนี้ ไอ้โน้นไม่ดีอย่างนั้น ถ้าได้ทำเกมเองบ้างจะมีปัญญาเข็นอะไรออกมาบ้างนะ

▪️ เอาจริงๆอย่าง Tom Vasel ที่รีวิวเกมรัวๆวันละสามรอบนี้เค้าก็เคยทำเกมออกมาสองเกมนะคือ Nothing Personal อันแรกตอนปี 2013 กับ Vicious Fishes ตอน 2010

▪️ โอเคเราต้องเข้าใจกันก่อนว่าทักษะการออกแบบเกมนี้มันเป็น skill set หนึ่งที่แตกต่างจากการ 'บ่น' หรือถ้าพูดอีกแบบชิมมาเยอะ สนใจแคะสูตรมามากก็ไม่ได้จะแปลว่าทำอาหารอร่อยเพราะการชิมมันเป็นเรื่องปลายทาง แต่การเป็นพ่อครัวมันคือกระบวนการผลิต (จริงๆมันก็ same goes กับทุกวงการอ่ะนะ.....กูรู้ว่าไม่ work แต่งานแก้นี้ทำไม่เป็น)

▪️ เพราะงั้นอันนี้จะมานั่งคิดเล่นๆเมากาวเฉยๆนะ (เพราะว่างไม่มีคนมาเล่นเกมด้วย..........)

▪️ พอลองนึกเมนูที่ชอบสำหรับผมเองก็มี keyword โน้นนี้ที่สนใจอยากหยิบใช้อยู่หลายตัว Work Placement, Dice Drafting, Engine Building, Pick Up & Delivery, 4X, Tech Tree, Asymmetric ฯลฯ พูดอีกก็คงได้เยอะแต่เอาเท่านี้ก่อน 

▪️ ถ้าอิงจากความเป็น player เนี่ยผมคิดว่าหลายๆแนวผมมีเกมที่สนุกอยู่แล้ว ก็จะมี 4X นี้แหละ ที่ยังมีความคิดว่า "ถ้าฉันได้ทำนะ ฉันอยากมีโน้นนี้จังเลย" (จริงๆมี Pax ด้วยแต่รู้สึกความรู้ด้านลึกเรายังไม่ถึง) แล้วมันก็เป็นแนวที่ 'จริงๆแล้วยังไม่เจอเกมที่ถูกใจเต็มร้อยซักเกม' 

▪️ แต่ถ้าถามว่าเลือกธีมก่อนดีไหม? เอาจริงๆผมก็นึกไม่ออกเท่าไรว่าชอบธีมอะไรที่ขนาดอยากจะมาเล่า (เอาจริงๆมีแหละแต่ไม่ได้รู้ลึกพอ...... อย่างพวกเหตุการณ์เดือนตุลา หรือพฤษภา หรือกระทั้งการยึดอำนาจในไทยนี้ถ้าทำเป็นเกม COIN ต้องน่าสนใจ รวมถึงสามารถเอาไปถกเถียงกันได้สนุกมากๆแน่นอน) เลยคิดว่าอยากหยิบระบบซักอย่างมาถือไว้ก่อนแล้วค่อยหาธีมลง ก่อนที่จะเริ่มหยิบระบบรองมาผสมเพื่อเล่าธีมอีกที

▪️ ข้อเท็จจริงตามตรง ผมเองไม่ได้เป็นคนที่ถนัดการสร้างสรรค์อะไรใหม่เท่าไร ก็เลยคิดว่าการบดผสมเกมน่าจะเหมาะกับผมมากกว่า

▪️ คือเห็นผมชอบเล่นเกมสายคิดเยอะหน่อยแต่จริงๆแล้ว ผมเป็นคนอินธีมง่ายเหมือนกันนะ ได้ขี่ยานหรือลงเรือเมื่อไรนี้ไปไหนไปกัน สำหรับ 4X เนี่ยภาพในหัวที่เพ้อๆอยู่คือ Clash of Culture ที่ใกล้ภาพที่ผมต้องการมากเพราะเราชอบธีม Civilization แต่ว่าก็ยังขาดอยู่หลายจุด (อย่างการข้ามยุค) ใจจริงก็อยากจะทำให้มันลีนลงไปอีกซักหน่อย ใน scope ซัก 2-2.5 ชั่วโมง 

▪️ สิ่งที่สำคัญจริงๆที่ขาดไม่ได้สำหรับผมก็คือ Tech Tree กับ ความ Customized ตรง Customised นี้อันที่ดีๆคือ Eclipse ที่โมยานสนุกมาก สมดุลระหว่างสร้างไว้ข่มกับดูแล้วเข้าใจง่ายมันค่อนข้างดี (แบบ TI นี้ม่ายไหว การ์ดไรเยอะแยะ) ส่วนใน Clash Of Culture นั้นการโมจะมาอยู่ที่การสร้างเมืองที่ปรับได้หลายแบบแทน (แต่สู้ไม่ค่อยมันส์)

▪️ แต่เราก็ชอบการแต่งยานของ Eclipse มากๆ ถ้าเป็นแนว Civ ก็คงต้องเปลี่ยนจากยานมาเป็นรูปแบบกองทัพแทน? แต่ถ้าทำแบบนั้นล่ะก็ต้องมาทำ tech tree แยกรายทหารเลย แต่ตรงนี้น่าจะบวมใช้ได้  จริงๆ solution ของ March of Ant ก็คือว่าดีแต่เราอยากคัสต้อมได้มาโม้อาวุธแบบสงครามเย็นของ Eclipse เพราะเลเยอร์ทหารของ Clash of Culture นี้มันเรียบและตื้นเกินจริตเราไปหน่อย ไม่ค่อยชอบการสุ่มๆการ์ดมาบวกเท่าไร

▪️ อีกอย่างคือผมไม่ชอบการต่อสู้แบบที่ต้องเดาๆลีลาของในมืออีกฝ่ายนัก พวกเล่นการ์ดใน Scythe, Kemet นี้ไม่ชอบเลย รู้สึกว่ารู้ความน่าจะเป็นแล้วไปวัดการทอยเต๋านี้สนุกกว่า ไม่ต้องลีลาสร้างทหารมาแล้วก็ต้องเอาไปบู๊สิว่ะ! แต่ให้แห้งๆแบบวัดกันหนึ่งต่อหนึ่งก็ดูจะน่าเบื่อไปหน่อย 

▪️ ส่วน Tech Tree เองนี้เอาจริงๆเราไม่ชอบแบบของ Eclipse เลยเพราะมันสุ่มเกินไป ชอบแบบ Clash of Culture ที่ให้เราไปนั่งคิด upgrade path มาจากบ้านมากกว่า แต่ถ้ามีการสุ่มตอน setup ให้มันแตกต่างกันไปในแต่ละเกมก็อาจจะน่าสนใจก็ได้มั้ง? (ยังไม่ได้เล่นแต่ Beyond the Sun ก็น่าสนดี) อีกไอเดียคือ Tech Tree แนวเปิดช่องว่าง (Scythe, Hansa Teutonic) ซึ่งเราก็ชอบนะเพราะมันสร้าง sense of progress ได้ดี

▪️ สมดุลอีกอย่างที่ 4x หลายเกมละเลยคือสายสันติจะเล่นยังไงดี คือเราอยากให้คนกลุ่มนี้อยู่ในเกมด้วย แต่ก็ไม่ใช่ไม่สนโลก คือทหารต้องมีแหละแต่การชนะแบบไม่ตีก็ต้องทำได้ ตรงนี้ระบบศาสนาใน CoC ทำการนำเสนอมาได้ดี แต่แค่ไอเดียนะ ทอยเต๋าวัดดวงนี้ไม่ค่อยชอบนัก อาจจะยืมเป็นการวาง token ง่ายๆแทน หรืออย่างใน Throught the ages การปั่นแต้มด้วยการสร้างตึกระหว่างเกมนี้ก็เป็นเรื่องจำเป็นมาก แต่ทหารกากเมื่อไรก็ต้องโดนไถ

▪️ ถ้าทำเป็นกลิ่นกับหน้าตายูโรหน่อยก็คงต้องมีเต๋าวางไว้ซักทีละมั้ง? อย่างเช่นเอาไว้เป็นขนาดเมืองในแผนที่ กับอาจจะเอาระบบเต๋าไปทำเป็นตัวมาร์คเลขหรืออันล็อกอะไรซักอย่างแบบใน Solarius Mission แต่ถ้าเป็น Dice Drafting นี้ก็ดูจะยัดเยียดเกินไปหน่อย

▪️ พอมาคิดแล้ว ถ้าทำเนี่ยมันต้องคิดถึงการผลิตด้วย (ทำไมยิ่งคิดยิ่งดูจริงจัง) ถ้าเรามองเป็น full 4x experience แต่ใช้การ์ดเป็นหลัก ใช้เป็นแผนที่ด้วย เอามาต่อกันบอร์ดผู้เล่นด้วย แล้วก็เป็น tech tree ด้วย อารมณ์ TTA/Nations ที่มีแผนที่ไรงี้ ก็อาจจะ make sense กว่า คือมันต้องมีแผนที่แล้วให้เปิดสำรวจอ่ะ เป็น feeling ที่ผมชอบมากตอนเล่นเกมแนวนี้เลย 

▪️ จริงๆในหัวมีอีกไอเดียประมาณ COIN but more on the card game side (something like Pax/Root เพราะธีม COIN มันไม่ชวนคนมาเล่นเท่าไรต้องอาร์ทน่ารักๆน้ำตาลเยอะๆแบบ Root) 

▪️ ที่นี้ถ้าคนถามว่ามีอะไรใหม่ไหม ก็คงบอกว่าไม่มีอ่ะ........อย่างที่บอกเราไม่เก่งเรื่องสร้างสรรค์อะไรใหม่ ติต่างว่าได้ทำออกมาจริงๆแล้วดันสนุกขนาดเอาไปอวดหน่อยก็อาจจะโดนเพื่อนๆในวงการ (อย่างเช่นเซมากิ) มาบอกว่า "เกมก็ดีนะแต่ไม่มีอะไรใหม่" หรือ นอกจากจะไม่สนุกแล้วก็ยังไม่มีอะไรใหม่ ทำไมไม่ไปเล่น Clash of Culture / Eclipse แทนล่ะ?  ก็เป็นได้


