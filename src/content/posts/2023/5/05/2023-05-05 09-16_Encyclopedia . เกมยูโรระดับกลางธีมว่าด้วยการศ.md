---
title: "Encyclopedia"
published: 2023-05-05
description: ""
image: ./images/486338461_1242517334548977_7222639526614668921_n.jpg
tags:
  - archived
  - bitesize
category: archived
draft: false
---

Encyclopedia  #bitesize  

.
เกมยูโรระดับกลางธีมว่าด้วยการศึกษาสิ่งมีชีวิตจากภูมิภาคต่างๆทั่วโลกผลงานของ Eric Dubus และ Olivier Melison (Museum, Dominations, Copan) จากค่ายที่เจ๊งไปแล้ว Holy Grail Games

.
เป็น set collection มีแกนเป็น dice drafting ที่เล่นแล้วเอ๊ย! สนุกเกินความคาดหมายมีกระบวนการเก็บไอคอนที่คิดตารางมาสวยกวนสมองดี

.
การทำแต้มมันมีเส้นทางประมาณว่ามันจะมีหมวดเกี่ยวกับการศึกษาสัตว์อยู่จำนวนหนึ่ง พวกกินอาหารแนวไหน ชอบอยู่อากาศยังไง อยู่บนต้นไม้หรือในน้ำ บลาๆ เป้าหมายคือเราอยากจะเอา cube วิจัยเราไปวางตรงนี้ให้มีแต้ม

.
แต่การจะไปวางได้เราต้องไปหยิบการ์ดสัตว์มาก่อน ก่อนที่จะต้องไปทำแอคชั่นเอาแต้มเต๋าไปวาง cube บนสัตว์ก่อนที่จะย้าย cube ไปลงบันทึกทำแต้มอีกที ว่าง่ายๆก็ต้องทำประมาณ 3 ขยัก

.
ดูง่ายๆใช่มะ? แต่เล่นจริงมันมีทวิสทางความคิดอื่นอีก

.
คือตอนเราเรียง cube ศึกษาสัตว์มาจำนวนนึงแล้วใช่มะ พอไปส่งมันจะให้เราส่งสัตว์ได้แค่ใบเดียว (เป็น referrance species) จากนั้นให้เราดูว่าเรามี cube บนการ์ดสัตว์ใบอื่นที่แชร์หัวข้อเดียวกันกับที่ส่งไหม? ถ้ามีก็ส่งได้

.
งี้เกมมันก็แค่พยายามเก็บสัตว์ที่มันแชร์ feature กันแล้วส่งสิ? ก็ง่ายๆนิหว่า....

.
ความยากของเกมนี้คือถ้าเราหยิบ cube ไปส่งแม้แต่ใบเดียวเราจะต้องทิ้งการ์ดใบนั้นไปเลย และเกมมันวางไอคอนให้ไขว้กันไปมาได้กระจายตัวดีมาก ทำให้การที่จะเก็บไอคอนให้เรียงสวยๆนั้นค่อนข้างยาก

.
ความสนุกหลักเลยไปอยู่ที่การจะหยิบการ์ดไหน แล้วจะวิจัยอะไร และส่งไปแบบไหนดี

.
และส่วนที่ออกแบบมาได้ดีจนน่าตกใจคือเรื่องที่ง่ายกว่านั้นคือแทรคโบนัสที่เวลาทำแอคชั่นบางอย่างเราจะได้เดินแทรคนี้ และเมื่อเดินไปถึงบางจุดเราก็จะได้โบนัสนิดๆหน่อยๆมา เดินสุดทางก็กลับมาเริ่มวนใหม่ ตรงนี้ง่ายๆไม่ซับซ้อน

.
แต่ที่เจ๋งจริงๆคือจังหวะการหมุนการได้ของมันสวยแบบพอดีมาก ลื่นไหลไม่รู้สึกว่าเดินยากไปหรือง่ายไป แบบทำตรงนี้มาดีแล้วมันส่งเสริมการเล่นมากๆ

.
ที่เหลือก็ส่วน dice drafting ที่เราหยิบของใครก็ได้แต่ว่าเจ้าของจะได้โบนัสบางอย่างซึ่งไม่มีอะไรเป็นพิเศษ แต่ด้วยความที่เกมมันมีจังหวะที่ต้องใช้ทั้งสีและแต้มตรงนี้ก็ทำให้มีมิติในการ drafting เพิ่มขึ้นมาก

.
น่าเสียดายที่ค่ายบินไปซะแล้ว เลยมีคาแรกเตอร์ทำมามากมายแต่ดันไม่มีสกิลให้ใช้ ถ้ามีน่าจะเป็นเกมกลางเล่นเพลินที่เล่นซ้ำได้บ่อยอีกเกมหนึ่งเลย ถ้ามี reprint แบบมีตัวเสริมที่ใส่ความ asymmetric มาด้วยผมก็น่าจะกดมาเก็บไว้นะ สำหรับกลุ่มเกมกลาง อันนี้พอดีคนอื่นเอามาให้เล่น

--------------------------------
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/485906070_1242517221215655_3441334197128746660_n.jpg)

![](./images/486295952_1242517371215640_4763486132226749095_n.jpg)

![](./images/485969449_1242517401215637_6796769627734577338_n.jpg)
