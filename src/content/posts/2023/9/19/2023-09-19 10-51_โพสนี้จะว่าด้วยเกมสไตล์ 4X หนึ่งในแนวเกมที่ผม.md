---
title: โพสนี้จะว่าด้วยเกมสไตล์ 4X หนึ่งในแนวเกมที่ผมชอบมากกกกก และก็มีคนเข้าใจไม่ตรงนักเยอะเช่นกัน
  เคยเห็นคนเข้าใจผิดขนาดเรียก Xia เป็น 4X ก็มีซึ่งผิดไปไกลมากแบบมากๆ เพราะแม้มันจะ
  fit ตามคำย่อแต่มันไม่ใช่เกม '4X' แต่อย่างใด และยิ่งเกม Voidfall ที่ออกใหม่จากค่าย
  Mindclash ที่นักออกแบบ David Turczi เริ่มปากแจ๋วว่านี้เกมใหม่ผมมัน 4X พวกนายไม่เห็นเหร๊อ
  แต่คนก็ส่ายหัวกันไม่น้อยว่า -เจือจางเหลือเกิน ถ้าไม่ 'โม้' ว่า 4X นี้ก็ไม่มีใครมาแซะหรอกนะ-
published: 2023-09-19
description: ''
image: ./images/488208814_1250983167035727_3415916246840278751_n.jpg
tags:
  - archived
category: archived
draft: false
---
โพสนี้จะว่าด้วยเกมสไตล์ 4X หนึ่งในแนวเกมที่ผมชอบมากกกกก และก็มีคนเข้าใจไม่ตรงนักเยอะเช่นกัน เคยเห็นคนเข้าใจผิดขนาดเรียก Xia เป็น 4X ก็มีซึ่งผิดไปไกลมากแบบมากๆ เพราะแม้มันจะ fit ตามคำย่อแต่มันไม่ใช่เกม '4X' แต่อย่างใด และยิ่งเกม Voidfall ที่ออกใหม่จากค่าย Mindclash ที่นักออกแบบ David Turczi เริ่มปากแจ๋วว่านี้เกมใหม่ผมมัน 4X พวกนายไม่เห็นเหร๊อ แต่คนก็ส่ายหัวกันไม่น้อยว่า -เจือจางเหลือเกิน ถ้าไม่ 'โม้' ว่า 4X นี้ก็ไม่มีใครมาแซะหรอกนะ-

.
เอาแบบรวบรัดเลย 4X นั้นจะเอาไว้เรียกเกมแนว 'สร้างอาณาจักร' หรือ Empire Building ที่มีรูปแบบสำคัญ 4 อย่างนั้นคือ ออกสำรวจ (eXplore), ขยายเขตแดน (eXpand), ตักตวงทรัพยากร (eXploit) และทำลายล้างคู่แข่ง (eXterminate) พร้อมกับมีสิ่งหนึ่งที่ไม่อยู่ใน X แต่ถ้าไม่มีก็มักจะทำให้บรรยากาศ 4X จืดลงไปทันที นั้นคือ Tech Tree และการชนะแบบไม่ต้องเน้นสู้รบก็ได้ (เกมอย่าง Xia เลยไม่ใช่ 4x เพราะมันไม่ใช่ empire building game) 

.
และอย่าสับสน 4X กับธีมสร้างอารยธรรม (Civilization) คือ 4X มันมักจะมากับคำนี้แต่ว่ามีคำว่า Civilization นั้นไม่ได้แปลว่าจะต้องเป็น 4X

.
ส่วนที่มาเนี่ยต้องเข้าใจก่อนว่ามันมาจากเกมคอมพ์สมัยก่อนนนนนนเลยอย่าง Master of Orion ที่เราจะเริ่มจากดาวเล็กๆก่อนที่จะขยายไปยึดครองทั่วกาแลคซี่ หรือ Sid Meier's Civilization ที่เราเริ่มจากชนเผ่าในกระต๊อบก่อนที่จะขยายไปจนครองโลก ซึ่งเกมกระดานเวลาทำออกมาแล้วใช้คำว่า 4X พวกนักเล่นเกมที่โตมากับสิ่งนี้ก็จะมีเกมพวกนี้เป็นจุดอ้างอิง

.
ทีนี้ปัญหาหนึ่งของเกมกระดานคือมันมีเกมน้อยมากในระดับหยิบมือที่สามารถเก็บอารมณ์ของเกมแนว 4X ได้อย่างครบถ้วน

.
ใน part ของ eXpand, eXploit, eXterminate นั้นเป็นส่วนที่สามารถทำตามได้อย่างไม่วุ่นวายอะไร แต่ในส่วนที่ 'ท้าทาย' มากที่สุดก็คือส่วนของ eXplore ที่ภาพจำมันคือการ 'เปิดพื้นที่สีดำที่ไม่ใครมองเห็นมาก่อนให้หงายขึ้นมา' ที่หลายเกมก็ไม่ได้คิดมากอะไร แค่สุ่มเปิดแผนที่ แต่หลายเกมโดยเฉพาะเกมที่มีไอเดียแบบยูโรนั้นการสุ่มเปิดแผนที่มันเป็นอะไรที่สวิงมากเกินไปสำหรับปรัชญาแบบ 'compatitive'

.
เราเลยเห็นหลายเกมมากที่จะย่อการเปิด 'แผนที่' ให้เหลือแค่สุ่มเปิดเจอ event อะไรซักอย่างแทน (อย่างเช่นใน Scythe) แล้วให้แผนที่มัน fixed ตั้งแต่ต้นเกมเลยเพื่อให้วางแผนได้ไม่สวิงเกินไป ซึ่งมันก็เรียกว่าสำรวจได้จริงๆนั้นแหละ แต่ถ้าคุณมองจากมุมของ Empire Building ที่เริ่มจากจุดเล็กๆ แผ่วถางสำรวจพื้นที่รอบๆ ก่อนจะจ๊ะเอ๋เจอเพื่อนบ้าน กระทบกระทั้งแย่งชิงจนต้องถล่มกันให้ราบแล้วละก็...... แค่เปิด token มันจืดจริงๆนะ

.
และสำหรับเกม 4X เนี่ยช่วงการสำรวจพื้นที่รอบๆช่วงต้นเกมมันยังเสริมความรู้สึกของการค่อยๆเติบโตได้เป็นอย่างดีด้วยก่อนที่พื้นที่จะถูกจับจองหมดจนนำไปสู่การความขัดแย้งในการชิงพื้นที่และทรัพยากร

.
คือมีเยอะเกมมากที่อยากจะเรียกตัวเองว่า 4X แต่มาตกม้าตายเอาตอน eXplore เนี่ยแหละ ไม่เหมือนก็คือไม่เหมือนอ่ะ ไม่มากไม่น้อยกว่านี้ และหลายเกมที่สุ่มเปิดแผนที่หลายเกมก็ทำมาแบบตื้นเขินมาก ไม่ได้อารมณ์เพราะมักจะมี tech tree น่าเบื่อๆไม่ได้รู้สึกว่ากำลังสร้างชาติสร้างเมืองเลยไรงี้

.
ส่วนเกมที่ผมคิดว่าดึงอารมณ์ 4X มาได้สวยก็คือ Eclipse , Clash of Cultures ส่วนเกมฉบับย่อที่ตีความมาได้ดีก็ March of Ants, Golden Age 

.
ผมไม่ได้มีปัญหาอะไรกับการตีความกับการลองออกแบบของ David Turczi อ่ะนะ แต่ผมค่อนข้างผิดหวังกับการพยายามดริฟของแกอยู่เหมือนกัน แบบเออๆกูทำครบ X ละไง แต่คือมันไม่มีจิตวิญญาณอ่ะ แบบเออผมคงไม่ต้องคาดหวังเรื่องพวกนี้กับคนที่เน้นทำ bot ไว้เล่นคนเดียวใช่ไหมนะ? https_://boardgamegeek.com/thread/3155367/article/42969886

------------------------------------------
ถ้าสนใจหาซื้อเกมแนว 4X ที่ว่ามาก็ลองดูได้ตามนี้ครับ (affiliate link )
Eclipse - https_://shope.ee/9zVfE7TnNb
Eclipse ทำสีมินิสวยๆ - https_://shope.ee/7KUu3GCKxd

![](./images/488043857_1250983223702388_8690377458062835419_n.jpg)

![](./images/488506701_1250982957035748_8692640994229496443_n.jpg)

![](./images/488600022_1250983210369056_9208474901711080836_n.jpg)

![](./images/488265553_1250983157035728_6816476507173692090_n.jpg)
