---
title: เป็นโพสเรื่อยเปื่อยที่ไม่ได้เกี่ยวกับบอร์ดเกมนัก แต่ก็เป็นโพสที่อยากเล่าว่าทำไมผมถึงมาเล่นบอร์ดเกม
  ---- จริงๆมันก็เป็นคำตอบที่ไม่ได้ต่างจากหลายๆคนนักนั้นคืออยากใช้เวลากับครอบครัว
published: 2023-18-09
description: ''
image: ./images/488332284_1250974400369937_7298816579245532246_n.jpg
tags:
  - archived
category: archived
draft: false
---
เป็นโพสเรื่อยเปื่อยที่ไม่ได้เกี่ยวกับบอร์ดเกมนัก แต่ก็เป็นโพสที่อยากเล่าว่าทำไมผมถึงมาเล่นบอร์ดเกม ---- จริงๆมันก็เป็นคำตอบที่ไม่ได้ต่างจากหลายๆคนนักนั้นคืออยากใช้เวลากับครอบครัว

.
คือสมัยก่อนเนี่ยผมกับแฟนเก่า (ก็เลิกไปซักพักล่ะ แล้วไปเซ็นกระดาษนิดหน่อยจะได้มาอยู่ด้วยกันที่บ้านแทน...) เนี่ยก็จะเล่นเกมด้วยกันเป็นประจำอยู่แล้ว สมัยนั้นคือ Dota ตามร้านเกมเลย แต่ก็ที่น่าจะทราบกันว่ามันเกมหัวร้อน และผมก็ค่อนข้าง introvert อยู่ประมาณหนึ่งก็เลยพบว่าเกมแนวที่เล่นด้วยกันสองคนแล้วสนุกก็คือเกมแนว Hack & Slash พวก Diablo, Torchlight, Borderland ไรงี้ คือมันค่อนข้าง forgiving มากกว่าแล้วก็ไม่ต้องจมจ่อแบบ MMORPG แบบมันแล้วก็เล่นสองคนสนุกโดยไม่ต้องรอใคร Monster Hunter : World ก็เป็นอีกหนึ่งเกมที่ตอนออกมา PC ก็เล่นด้วยกันตลอด

.
พอมายุคบอร์ดเกมเนี่ยก็คือเป็นช่วงเวลาที่ดีมากๆเลยที่ได้เล่นเกมกับแฟนเก่า (ภรรยา) ใช้เวลาด้วยกันตลอด จนมามีลูกเนี่ยแหละที่ energy ภรรยาต้องไปลงกับลูกเยอะเลยแทบไม่ค่อยได้เล่นบอร์ดเกมด้วยกันเท่าไร ผมเองก็ได้เล่นเกมน้อยลงเหมือนกัน

.
พอดีช่วง 3-4 วันนี้ไปเล่น Monster Hunter Now (ถ้าคุณไม่รู้จักเอาไวๆก็แบบ Pokemon Go แต่เราไม่ไปสะสมโปเกมอนตียิมละ เรามาเดินล่าแย้ที่เดินเพ่นพ่านในแผนที่โลกจริงแทน ซึ่งมันตรงจริตผมมากกว่า) แล้วแม่งเออหว่ะสนุกดี แบบพากันเดินไปหน้าปากซอย ตกดึกลูกนอนก็มาชวนกันขับรถวนรอบหมู่บ้านแป๊บนึงไปทำเควสกันหน่อยไรงี้ เอาจริงตอนนี้คือจากปกติทำงานนั่งโต๊ะที่บ้านตอนนี้กลางวันเย็นก็มีเดินทัวร์รอบหมู่บ้านอ่ะ เดินเยอะกว่าปกติ 10 เท่าตัวเลย

.
คือแบบดีใจมาก เพราะแบบตั้งแต่มีลูกเนี่ยคำว่ากิจกรรมระหว่างคนสองคนมันหายไปเยอะเลย อยู่ๆได้กลับมาทำโน้นนี้ด้วยกันก็สนุกดี ตอนนี้คือเล่นกันหนักหน่วงจนมาถึง stage ที่โอเคถ้าไปต่อเนี่ยเสียตังละ ก็เลยเล่นกันแบบเรื่อยๆแทน ค่อยๆชาร์ทค่อยๆเก็บของฟรี คือมีเอาไว้เล่นกันสองคนไม่รีบอยู่แล้ว (คือแรกๆมันแจกเยอะไม่ค่อยคิดไร พอหมดนี้เริ่มอย่างระวังเพราะโดนทีเติมเลือดน่าจะครั้งละ 15 บาทได้.....)

.
ก็กลับมาที่เรื่องตั้งต้นนั้นแหละว่าจริงๆแล้วผมแค่อยากเล่นเกมเพราะว่าภรรยาผมเล่นด้วยนั้นแหละ เมื่อก่อนเลยเปิดตี้เกมง่ายกว่านี้มากๆเพราะต้องการแค่อีกคนเดียวก็พร้อมเล่นละ (ผมไม่โปรด solo เท่าไร เล่น 2 คนก็ไม่ชอบเพราะเก่งเกินไป......) คือไม่ใช่อะไรเวลามีคนมาหาเกมเล่นกัน 2 คนบางทีผมก็คิดในใจว่าเค้าจะสนุกกันจริงๆไหมนะแบบถ้าเก่งอยู่คนเดียวมันจะยังโอเหรอ เกม co-op ส่วนมากก็ alpha ซ้าาาา

.
เอาเป็นว่าใครมาแนวๆนี้ลองเอาไปเล่นกันดูได้ครับ 

.
เอาล่ะเดี๋ยวนี้เรามาโหมดขายของ ก็อยากจะบอกว่าใครสนใจเกมนี้ถ้ากรอก ref D2Y25YFR ละก็จะขอบคุณมากครับผมกับคุณจะได้น้ำยาฟรีเอาไปเติมเลือดกัน (ไม่มีอะไรมากน้อยไปกว่านี้) หลังๆนี้อยากได้ 5 ขวดต้องรอวันนึงไม่ก็ต้องจ่ายเงินแพงกว่าข้าวมื้อนึงอีกนะ!!

![](./images/488198912_1250983043702406_7916272472177696539_n.jpg)
