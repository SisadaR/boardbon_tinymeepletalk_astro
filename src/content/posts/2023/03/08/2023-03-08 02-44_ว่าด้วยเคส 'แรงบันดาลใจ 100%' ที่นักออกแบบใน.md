---
title: "ว่าด้วยเคส 'แรงบันดาลใจ 100%' ที่นักออกแบบใน bgg มาบ่นให้ฟัง"
published: 2023-08-03
description: ""
image: ./images/pic823698.jpg
tags:
  -archived
category: archived
draft: false
---

ว่าด้วยเคส 'แรงบันดาลใจ 100%'  ที่นักออกแบบใน bgg มาบ่นให้ฟัง

.
เล่าย่อๆ คือนักออกแบบเค้าทำเกมเด็กมาเกมหนึ่ง ซึ่งก็ถือว่าประสบความสำเร็จพอดูแปลไปหลายภาษาตีพิมพ์หลายครั้ง แต่มาวันหนึ่งไปเจอเกมคุ้นๆจากค่ายจีนที่ไม่ใช่ 'เกมก็อป' เพราะงานอาร์ทกับอุปกรณ์ไม่เหมือนกัน แต่ว่าทั้งกติกา,ชนิดและรูปแบบของสิ่งต่างๆในเกมนั้นเหมือนเกมของเค้าเดะๆ

.
ว่าง่ายคือๆลอกมาหมดแต่ reskin รื้องานศิลป์ใหม่ (แต่ก็ยังธีมเดิมด้วยนะ)

.
ถึงแม้เรื่องจะเกิดที่จีนที่กฎหมายลิขสิทธิ์ทำงานไม่ค่อยปกตินัก แต่อย่างที่น่าจะทราบกันอยู่แล้วว่ากติกาเกมนั้นไม่สามารถจดลิขสิทธิ์ได้ แปลว่าไปทำแบบนี้ที่ไหนก็ไม่ผิดอยู่ดีนั้นแหละ (ตรงนี้ผิดกับงานศิลป์ที่มีลิขสิทธิ์ทันที)

.
ทว่าปกติเวลาทำแบบนี้ที่อื่นจะโดนเรื่องความ unethical ในการทำงานนั้นเอง ก็เสียชื่อเสียง หรืออะไรก็ว่าไป ทำให้การออกงานชิ้นต่อๆไปต้องมีความ  'มั่น' ไม่แคร์โลกอยู่พอควร

.
แต่ในขณะเดียวกันมันก็มีหลายเคสเลยที่การ reskin นั้นนำไปสู่การต่อยอดที่แม้จะดูแตกต่างไม่มาก เอาอย่าง WTK จีนเนี่ยแรกเริ่มก็จากการ reskin เกม Bang! มาเลย (ก่อนที่ WTK จีนจะส่งต่อแรงบันดาลใจมาให้เกมสามก๊ก...ที่ถือว่าฮิตทีเดียวในบ้านเรา และตอนหลังก็ออกตัวภาษาอังกฤษและเอาเข้าแปลไทยอย่างเป็นทางการอีกที) แต่หลังๆก็แตกแขนงไปหลายทางเอามากๆมีหลายอย่างที่ต้นฉบับไม่มี 

.
อันนี้ไม่ได้พูดเข้าข้าง แต่ผมคิดว่ามันก็มีเส้นบางๆหลายอันเหมือนกันที่ก็อปแบบนี้มันเหมือนกันเกิ๊นนน (อย่างธีมทำอาหาร) กับ ก็อปแบบนี้เห้ยธีมโดนใจหว่ะ (คาวบอย -> สามก๊ก) แต่นั้นแหละ การเปลี่ยนธีมโดยเจ้าของค่ายที่ทำเกมต้นฉบับเองมันก็ย่อมรู้สึกดีกว่า (อย่างโค่นที่แปลและทำอาร์ทใหม่จาก Coup กับอวาลอนที่ของไทยมาวาดรูปใหม่ให้น่ารักๆ)

.
จริงๆก็ถือเป็นเรื่องบังเอิญที่เดี๋ยวว่าจะเขียนโพสที่น่าจะดราม่าดี(มั้ง) ว่าด้วย 'เมื่อผมทำเกมเถื่อน...'


