---
title: เกมกระดานน่ะมันไม่ได้ใสซื่อ แบบที่พวกคุณสร้างภาพหรอกนะ!!
published: 2023-01-30
description: ''
image: ./images/484806113_1234960558637988_560801351893780535_n.jpg
tags:
  - archived
  - จับประเด็นมั่วมาก
  - ว่าจะบ่นนิดๆทำไมยาวจังว่ะ
category: archived
draft: false
---
เกมกระดานน่ะมันไม่ได้ใสซื่อ แบบที่พวกคุณสร้างภาพหรอกนะ!! #ว่าจะบ่นนิดๆทำไมยาวจังว่ะ #จับประเด็นมั่วมาก

.
หลายครั้งเราก็จะได้ยินความเชื่อแบบมองด้านเดียวประมาณว่าเกมกระดานมันดีอย่างนี้ ช่วยเสริมทักษะอย่างโน้น ซึ่งผมเห็นด้วยและไม่ได้ขัดนะ แต่สิ่งที่เราต้องไม่ลืมคือมันเป็นแค่เครื่องมือแบบหนึ่งที่มันจะสื่ออะไรออกมาก็ได้ สิ่งที่เกมกระดานแตกต่างน่ะคือรูปแบบการปฎิสัมพันธ์เท่านั้นเอง

.
ที่อยากเขียนมาคุยกันเพราะมีคนถามหาความเหมาะสมของเกมการ์ดเปิดกระโปรงทายกางกางในจากญี่ปุ่น เลยคิดว่ามันมีประเด็นที่น่าสนใจหลายอันดี 

.
แต่ขอออกตัวไว้ก่อนว่าผมไม่ได้อยู่ฝั่งสนับสนุนเสรีแบบไร้ขอบเขต แต่ก็ไม่ได้อยู่ฝั่งไม่เห็นด้วยเช่นกัน เพราะจริงๆแล้วมันมีหลายประเด็นให้มอง

.
ผมเริ่มจากถามว่าคุณคิดอย่างไรกับการพนัน? 

.
ในหลักการแล้วมันไม่ดีแน่ๆแหละ แต่ไม่ดีเพราะอะไรล่ะ? เพราะทำให้เราติดและอาจจะเสียเงินใช่ไหมล่ะ? 

.
ซึ่งในความเป็นจริงแล้วแม้แต่ในระดับกฎหมาย (ส่วนความจริงหน้าไพ่ก็เห็นๆกันอยู่ว่าเกลื่อนทุกรูปแบบ) ประเทศไทยน่ะไม่ได้ห้ามการพนันด้วยนะ แค่อนุญาตเฉพาะที่รัฐเป็นคนควบคุมเท่านั้น ซึ่งมันมีชื่อว่า 'หวย' แล้วมันก็เข้าถึงประชาชนในทุกระดับด้วย ในประเทศที่ชาวบ้านพูดว่าการพนันมันไม่ดีมันผิดกฎหมาย แต่ศาสนาผีประจำประเทศก็มีคนขายหวยกันอยู่ในศาสนสถานน่ะ

.
เปล่า ผมไม่ได้มาบอกว่าหวยมันเลว คนส่วนมากก็น่าจะเหมือนกัน พร้อมกับจะบอกด้วยซ้ำว่าคนที่ถล่ำลึกน่ะผิดเองไม่รู้จักห้ามใจ และผมก็จะพูดแบบเดียวกับการพนัน เพราะจริงมันก็แค่เกมอีกแบบหนึ่งเท่านั้นเอง (และเราเรียกมันสวยๆว่า risk management)

.
ทีนี้ในเกมกระดานน่ะ สิ่งที่มันทำให้คนสนุกก็คือการได้ทำให้ตัวเองไปอยู่ในการตัดสินใจสมมุติในเรื่องจำลองบางอย่าง โดยนอกจากความคิดและปฎิสัมพันธ์แล้วเราจะยังได้ ทำสิ่งต้องห้ามในโลกจริงแถมยังทำได้อย่างสนุกสนาน โกหก/หักหลัง/ฆ่า/..... และแน่นอนครับ... การพนัน

.
ผมยกตัวอย่างเกมที่ฮิตกันทั่วบ้านทั่วเมืองได้รับรางวัลเกมแห่งปีอย่าง Camel Up! มาเลยละกัน (ไม่ได้มีเจตนาจะโจมตีแต่อย่างใด) ไม่ว่าคุณจะมองยังไงก็ตามนี้มันคือ 'บ่อนแทงม้า' ชัดๆ ตัวเกมไม่มีอะไรซักอย่างที่จะให้ตีความเป็นอื่น หมายความว่าถ้าพูดกันในเรื่องความไม่เหมาะสมในแง่ศีลธรรมของสังคม มันมีเกมที่แทรกเรื่องพวกนี้อย่างแนบเนียนโดยที่คุณไม่รู้ตัว (หรือรู้ตัวแต่มองข้ามไป) อยู่นะ

.
ในมุมของผมแล้วเกมที่มันมีธีมลามกๆแบบไปไล่เปิดกระโปรงแบบชัดแจ้งว่ามันเป็นเรื่องไม่ปกติเนี่ยดูมันจะ 'อันตราย' น้อยกว่าการแทรกเรื่องโน้นนี้ลงไปแบบกลมกลืนเสียอีก เพราะมันสามารถแยกแยะได้ง่ายว่าในความจริงน่ะไม่มีใครเค้าทำกัน (ซึ่งบ้านเราเองการพนันแข่งม้าก็ยังเป็นเรื่องถูกกฎหมายอยู่นะ)

.
ประเด็นของผมคือ จริงๆแล้วการพนันน่ะโดยทั่วมันไม่มีปัญหาแถมยังสามารถเป็นความบันเทิงที่ไม่มีพิษภัยอะไรด้วย 'ถ้าเรารู้จักแยกแยะ' ใช่แล้ว คิด วิเคราะห์ แยกแยะ และนี้คือโอกาสอันงดงามมากที่ผู้ปกครองจะเอามาให้คำแนะนำ (ไม่ใช่ห้ามปราม เพราะของพวกนี้มันอยู่รอบตัวเรานะ)

.
สำหรับผู้ปกครองที่เล่นเกมกับลูกหลานสิ่งที่สำคัญก็คือการให้ความรู้ความเข้าใจ พร้อมกับมันเป็นโอกาสอันดีเลยนะที่จะสอนให้เกิดการแยกแยะว่าสิ่งในในโลกจริงทำได้สิ่งในทำไม่ได้ โดยที่ตรงนี้นับเป็นข้อได้เปรียบที่มากกว่าเกม digital ที่ผู้ปกครองอาจจะมีส่วนร่วมได้น้อยกว่ามาก

.
คือผมน่ะไม่ค่อยเข้าใจบรรดา woke ของฝรั่งที่สะเทือนจิตใจกันง่ายๆเวลาไปหยิบจับเรื่องผิวสีหรือกระทั้งธีมล่าอาณานิคมเท่าไรเหมือนกันนะ คือเราก็เข้าใจได้ระดับหนึ่งว่าเออมันก็ไม่ใช่เรื่องน่าเชิดชูกับการล่าอาณานิคม แต่ในแง่มุมที่ถอยออกมามันก็คือประวัติศาสตร์ที่เกิดขึ้นจริงนะ แต่ในอีกแง่บรรดา woke ก็มองข้ามเรื่องแบบเดียวกันแต่เกิดที่เอเชียไปง่ายๆ เพราะว่าคนเอเชียไม่ใช่คนดำนั้นแหละ (ก็ vice versa แหละ)

.
ทีนี้เราจะมีประเด็นว่าเห้ย เราเอาเกมธีมดูเสื่อมๆ (ถ้าคุณคิดว่ามันเป็นเรื่องธรรมดานี้ผมคิดว่าคุณน่าจะมีปัญหาแล้วล่ะ )อย่างเปิดประโปรงเด็กนักเรียนไปเล่นกลางที่สาธารณะแล้วคนจะมองคนเล่นเกมกระดานไม่ดีหรือปล่าวนะ? เพราะมันมีมิติของการส่งเสริมให้ไปคุกคามผู้อื่นอีกด้วย

.
ในมุมของผมนั้นคนจัญไรมันเล่นเกมอะไรก็ทำตัวจัญไรน่ารังเกียจได้ครับ แต่ถ้าถามว่าเกมมันเหมาะสมไหม อันนี้เราจะมาคุยแยกกันอีกประเด็น คือไม่เหมาะน่ะใช่ แต่มัน 'ต้องห้าม' หรือเปล่านะ?

.
อย่างถ้าคนจะมองเกมกระดานเรื่องลามกเนี่ยลงมอง playmat ที่สายเล่นการ์ดชอบใช้กัน ซึ่งผมก็ไม่ได้ judged รสนิยมใครนะ แต่แค่ลายโมเอะๆเนี่ยถ้าคนมันจะมองให้ไม่ดีมันก็ไม่ดีนั้นแหละไม่ต้องไปถึงแนว โลลิ, eros หรือเซ็กซี่เลย ซึ่งถามว่าจริงๆแล้วมันไม่ดีหรือปล่าว? ผมมองว่ามันเป็นความ dirty fantasy ที่คนมีสิทธิ์มีได้ แต่ว่ามันต้อง 'ดูสถานที่ด้วย' จะเล่นเกมที่มันมีธีมดูกระทบกระทั้งคนง่ายก็ควรเก็บไว้เล่นกันในกลุ่มจำเพาะด้วย

.
คือเกมกระดานมันก็คือสือชนิดหนึ่ง เรามีสื่ออีกมากมายที่สามารถพูดได้ว่ามีสิ่งที่ 'ไม่เหมาะสม' ปนอยู่เต็มไปหมด ซึ่งการจะมายกให้เกมกระดานเป็นพื้นที่ขาวล้วนก็ดูออกจะแปลกไปอยู่นะ ในแง่นี้ผมยอมรับความ 'dirty' ของมัน แต่คิดว่าพื้นที่การแสดงออกควรจะมีขอบเขต แบบคุณคงไม่เปิด content NSFW กลางที่ทำงานหรอกใช่มะ? ดาวเซ็กซี่ที่รู้จักกาละเทศะยังแต่งตัวมิดชิดไปศาสนสถานเลย

.
พอเราอยู่ที่หัวข้อลามก มันก็จะมีประเด็นเพิ่มในแง่ เปิดกระโปรงในชุดนักเรียนนี้มันเด็กเกินไปหรือว่าเป็นการส่งเสริมความเป็นวัตถุทางเพศรวมไปถึงสนับสนุน sexual harassment หรือปล่าวนะ?

.
ตรงนี้ถ้ามองจากมุมประเทศต้นกำเนิดพูดแบบกว้างๆคือ content แนวๆนี้มันค่อนข้างจะรับรู้กันโดยทั่วไปประมาณหนึ่ง (อยากฉากซิสูกะอาบน้ำงี้ รวมถึงการแสดงออกที่ดูจะเกินอายุจริงของตัวละครในมังงะ) เรื่องประเด็นตรงนี้ผมไม่สันทัดนักคงต้องขอข้ามไป แต่ในมุมส่วนตัวคิดว่ามันมีความ dirty fantasy ในระดับที่ยังไม่ล้ำเส้นนะ (ไม่ได้แปลว่าต้องรับได้ แต่อยู่ในระดับที่อดทนได้) แต่ก็นั้นแหละมันอาจจะมากเกินไปสำหรับบางกรอบ แต่ทั้งนี้วัฒนธรรมเรื่องเพศและการแสดงออกทางความรุนแรงในไทยเราเองก็มีการรับรู้ผ่านสื่อของญี่ปุ่นมาตลอดนะ แบบจะอยู่ๆมาสะดุดเพราะมันมีเปิดกระโปรงผมคิดว่ามัน weak เอามากๆเทียบกับสื่ออื่นๆ ซึ่งก็ไม่ได้บอกว่าการมาท้วงมันผิดนะ แค่ชี้ให้เห็นว่ามันน่าจะมีการ 'กระตุก' มาก่อนหน้านี้แล้ว

.
ถ้าจะมีอะไรที่ผมคิดว่าบ้านเราควรจะมีก็คงเป็นระบบเรทติ้งที่ติดไว้กับเกมที่นำเข้ามาครับ เพื่อเป็นการบอกให้คนซื้อรับรู้ว่าตัวสื่อเองมีเนื้อหาในระดับไหน มีความรุนแรงหรือควรได้รับคำแนะนำประกอบ หรืออย่างเกมเปิดกระโปรงเองจะไปอยู่ในหมวดผู้ใหญ่แทนอะไรแบบนั้น (R หรือ PG13 งี้) 

.
ไหนๆแล้วขออ้อมนอกเรื่องหน่อยๆไปพูดถึงเกมปัตตานีที่เห็นเคยมีประเด็น คือเอาจริงๆถ้าเกมสนุกกับมีความแยบคายในการนำเสนอความเป็นไปได้นี้ผมเองก็คิดว่ามันจะน่าสนใจมากๆ ดั่งที่เกมประวัติศาสตร์หลายเกมเค้าทำกัน (แต่ผมก็เชื่อว่ารัฐก็คงแสดงความอ่อนไหวเกินเบอร์ออกมาอยู่ดี) แบบไปจับเอาช่วงเวลาที่สยามกับปัตตานีกำลังจะถูกควบรวมกันแล้วให้ผู้เล่นได้มองจากกรอบสยามและมองจากกรอบปัตนานีมาคัดง้านกันมันก็จะเป็นการสื่อสารเชิงเกมที่ดีกว่านี้มาก (แต่นั้นแหละ ถ้าคนทำเค้าไม่อยากทำเกมแต่อยากพูดเรื่องอื่นมันก็เท่านั้นอยู่ดี)

.
จริงๆอยากเขียนนิดเดียวแต่ดูมีอะไรให้หยิบจับเยอะมากจนงง คิดเห็นอย่างไรก็มาแลกเปลี่ยนกันหรือเสริมกันได้นะครับ แต่ทั้งนี้ผมไม่ใช่สาย 'มันต้องแบบนี้เท่านั้น' ซักเท่าไร เป็นพวก shift เอาตามกรอบที่ถูกใช้มองซะมากกว่า 

.
ปิดท้ายด้วยเกมกระดานไม่ใช่เครื่องมือเลี้ยงลูกอัตโนมัติ การพูดว่าเอาเกมไปให้เล่นแล้วฉลาดเลยนี้เพ้อเจ้อทั้งนั้น มันเกิดจากการเลี้ยงดูที่เข้าและนำอุปกรณ์ที่เหมาะสมไปกระตุ้นต่างหากที่ทำให้ได้ผลออกมาดี ซึ่งเกมกระดานก็เป็นอะไรที่ดีมากๆครับ

Image by macrovector on Freepik.

เกมกระดานน่ะมันไม่ได้ใสซื่อ แบบที่พวกคุณสร้างภาพหรอกนะ!! #ว่าจะบ่นนิดๆทำไมยาวจังว่ะ #จับประเด็นมั่วมาก

.
หลายครั้งเราก็จะได้ยินความเชื่อแบบมองด้านเดียวประมาณว่าเกมกระดานมันดีอย่างนี้ ช่วยเสริมทักษะอย่างโน้น ซึ่งผมเห็นด้วยและไม่ได้ขัดนะ แต่สิ่งที่เราต้องไม่ลืมคือมันเป็นแค่เครื่องมือแบบหนึ่งที่มันจะสื่ออะไรออกมาก็ได้ สิ่งที่เกมกระดานแตกต่างน่ะคือรูปแบบการปฎิสัมพันธ์เท่านั้นเอง

.
ที่อยากเขียนมาคุยกันเพราะมีคนถามหาความเหมาะสมของเกมการ์ดเปิดกระโปรงทายกางกางในจากญี่ปุ่น เลยคิดว่ามันมีประเด็นที่น่าสนใจหลายอันดี 

.
แต่ขอออกตัวไว้ก่อนว่าผมไม่ได้อยู่ฝั่งสนับสนุนเสรีแบบไร้ขอบเขต แต่ก็ไม่ได้อยู่ฝั่งไม่เห็นด้วยเช่นกัน เพราะจริงๆแล้วมันมีหลายประเด็นให้มอง

.
ผมเริ่มจากถามว่าคุณคิดอย่างไรกับการพนัน? 

.
ในหลักการแล้วมันไม่ดีแน่ๆแหละ แต่ไม่ดีเพราะอะไรล่ะ? เพราะทำให้เราติดและอาจจะเสียเงินใช่ไหมล่ะ? 

.
ซึ่งในความเป็นจริงแล้วแม้แต่ในระดับกฎหมาย (ส่วนความจริงหน้าไพ่ก็เห็นๆกันอยู่ว่าเกลื่อนทุกรูปแบบ) ประเทศไทยน่ะไม่ได้ห้ามการพนันด้วยนะ แค่อนุญาตเฉพาะที่รัฐเป็นคนควบคุมเท่านั้น ซึ่งมันมีชื่อว่า 'หวย' แล้วมันก็เข้าถึงประชาชนในทุกระดับด้วย ในประเทศที่ชาวบ้านพูดว่าการพนันมันไม่ดีมันผิดกฎหมาย แต่ศาสนาผีประจำประเทศก็มีคนขายหวยกันอยู่ในศาสนสถานน่ะ

.
เปล่า ผมไม่ได้มาบอกว่าหวยมันเลว คนส่วนมากก็น่าจะเหมือนกัน พร้อมกับจะบอกด้วยซ้ำว่าคนที่ถล่ำลึกน่ะผิดเองไม่รู้จักห้ามใจ และผมก็จะพูดแบบเดียวกับการพนัน เพราะจริงมันก็แค่เกมอีกแบบหนึ่งเท่านั้นเอง (และเราเรียกมันสวยๆว่า risk management)

.
ทีนี้ในเกมกระดานน่ะ สิ่งที่มันทำให้คนสนุกก็คือการได้ทำให้ตัวเองไปอยู่ในการตัดสินใจสมมุติในเรื่องจำลองบางอย่าง โดยนอกจากความคิดและปฎิสัมพันธ์แล้วเราจะยังได้ ทำสิ่งต้องห้ามในโลกจริงแถมยังทำได้อย่างสนุกสนาน โกหก/หักหลัง/ฆ่า/..... และแน่นอนครับ... การพนัน

.
ผมยกตัวอย่างเกมที่ฮิตกันทั่วบ้านทั่วเมืองได้รับรางวัลเกมแห่งปีอย่าง Camel Up! มาเลยละกัน (ไม่ได้มีเจตนาจะโจมตีแต่อย่างใด) ไม่ว่าคุณจะมองยังไงก็ตามนี้มันคือ 'บ่อนแทงม้า' ชัดๆ ตัวเกมไม่มีอะไรซักอย่างที่จะให้ตีความเป็นอื่น หมายความว่าถ้าพูดกันในเรื่องความไม่เหมาะสมในแง่ศีลธรรมของสังคม มันมีเกมที่แทรกเรื่องพวกนี้อย่างแนบเนียนโดยที่คุณไม่รู้ตัว (หรือรู้ตัวแต่มองข้ามไป) อยู่นะ

.
ในมุมของผมแล้วเกมที่มันมีธีมลามกๆแบบไปไล่เปิดกระโปรงแบบชัดแจ้งว่ามันเป็นเรื่องไม่ปกติเนี่ยดูมันจะ 'อันตราย' น้อยกว่าการแทรกเรื่องโน้นนี้ลงไปแบบกลมกลืนเสียอีก เพราะมันสามารถแยกแยะได้ง่ายว่าในความจริงน่ะไม่มีใครเค้าทำกัน (ซึ่งบ้านเราเองการพนันแข่งม้าก็ยังเป็นเรื่องถูกกฎหมายอยู่นะ)

.
ประเด็นของผมคือ จริงๆแล้วการพนันน่ะโดยทั่วมันไม่มีปัญหาแถมยังสามารถเป็นความบันเทิงที่ไม่มีพิษภัยอะไรด้วย 'ถ้าเรารู้จักแยกแยะ' ใช่แล้ว คิด วิเคราะห์ แยกแยะ และนี้คือโอกาสอันงดงามมากที่ผู้ปกครองจะเอามาให้คำแนะนำ (ไม่ใช่ห้ามปราม เพราะของพวกนี้มันอยู่รอบตัวเรานะ)

.
สำหรับผู้ปกครองที่เล่นเกมกับลูกหลานสิ่งที่สำคัญก็คือการให้ความรู้ความเข้าใจ พร้อมกับมันเป็นโอกาสอันดีเลยนะที่จะสอนให้เกิดการแยกแยะว่าสิ่งในในโลกจริงทำได้สิ่งในทำไม่ได้ โดยที่ตรงนี้นับเป็นข้อได้เปรียบที่มากกว่าเกม digital ที่ผู้ปกครองอาจจะมีส่วนร่วมได้น้อยกว่ามาก

.
คือผมน่ะไม่ค่อยเข้าใจบรรดา woke ของฝรั่งที่สะเทือนจิตใจกันง่ายๆเวลาไปหยิบจับเรื่องผิวสีหรือกระทั้งธีมล่าอาณานิคมเท่าไรเหมือนกันนะ คือเราก็เข้าใจได้ระดับหนึ่งว่าเออมันก็ไม่ใช่เรื่องน่าเชิดชูกับการล่าอาณานิคม แต่ในแง่มุมที่ถอยออกมามันก็คือประวัติศาสตร์ที่เกิดขึ้นจริงนะ แต่ในอีกแง่บรรดา woke ก็มองข้ามเรื่องแบบเดียวกันแต่เกิดที่เอเชียไปง่ายๆ เพราะว่าคนเอเชียไม่ใช่คนดำนั้นแหละ (ก็ vice versa แหละ)

.
ทีนี้เราจะมีประเด็นว่าเห้ย เราเอาเกมธีมดูเสื่อมๆ (ถ้าคุณคิดว่ามันเป็นเรื่องธรรมดานี้ผมคิดว่าคุณน่าจะมีปัญหาแล้วล่ะ )อย่างเปิดประโปรงเด็กนักเรียนไปเล่นกลางที่สาธารณะแล้วคนจะมองคนเล่นเกมกระดานไม่ดีหรือปล่าวนะ? เพราะมันมีมิติของการส่งเสริมให้ไปคุกคามผู้อื่นอีกด้วย

.
ในมุมของผมนั้นคนจัญไรมันเล่นเกมอะไรก็ทำตัวจัญไรน่ารังเกียจได้ครับ แต่ถ้าถามว่าเกมมันเหมาะสมไหม อันนี้เราจะมาคุยแยกกันอีกประเด็น คือไม่เหมาะน่ะใช่ แต่มัน 'ต้องห้าม' หรือเปล่านะ?

.
อย่างถ้าคนจะมองเกมกระดานเรื่องลามกเนี่ยลงมอง playmat ที่สายเล่นการ์ดชอบใช้กัน ซึ่งผมก็ไม่ได้ judged รสนิยมใครนะ แต่แค่ลายโมเอะๆเนี่ยถ้าคนมันจะมองให้ไม่ดีมันก็ไม่ดีนั้นแหละไม่ต้องไปถึงแนว โลลิ, eros หรือเซ็กซี่เลย ซึ่งถามว่าจริงๆแล้วมันไม่ดีหรือปล่าว? ผมมองว่ามันเป็นความ dirty fantasy ที่คนมีสิทธิ์มีได้ แต่ว่ามันต้อง 'ดูสถานที่ด้วย' จะเล่นเกมที่มันมีธีมดูกระทบกระทั้งคนง่ายก็ควรเก็บไว้เล่นกันในกลุ่มจำเพาะด้วย

.
คือเกมกระดานมันก็คือสือชนิดหนึ่ง เรามีสื่ออีกมากมายที่สามารถพูดได้ว่ามีสิ่งที่ 'ไม่เหมาะสม' ปนอยู่เต็มไปหมด ซึ่งการจะมายกให้เกมกระดานเป็นพื้นที่ขาวล้วนก็ดูออกจะแปลกไปอยู่นะ ในแง่นี้ผมยอมรับความ 'dirty' ของมัน แต่คิดว่าพื้นที่การแสดงออกควรจะมีขอบเขต แบบคุณคงไม่เปิด content NSFW กลางที่ทำงานหรอกใช่มะ? ดาวเซ็กซี่ที่รู้จักกาละเทศะยังแต่งตัวมิดชิดไปศาสนสถานเลย

.
พอเราอยู่ที่หัวข้อลามก มันก็จะมีประเด็นเพิ่มในแง่ เปิดกระโปรงในชุดนักเรียนนี้มันเด็กเกินไปหรือว่าเป็นการส่งเสริมความเป็นวัตถุทางเพศรวมไปถึงสนับสนุน sexual harassment หรือปล่าวนะ?

.
ตรงนี้ถ้ามองจากมุมประเทศต้นกำเนิดพูดแบบกว้างๆคือ content แนวๆนี้มันค่อนข้างจะรับรู้กันโดยทั่วไปประมาณหนึ่ง (อยากฉากซิสูกะอาบน้ำงี้ รวมถึงการแสดงออกที่ดูจะเกินอายุจริงของตัวละครในมังงะ) เรื่องประเด็นตรงนี้ผมไม่สันทัดนักคงต้องขอข้ามไป แต่ในมุมส่วนตัวคิดว่ามันมีความ dirty fantasy ในระดับที่ยังไม่ล้ำเส้นนะ (ไม่ได้แปลว่าต้องรับได้ แต่อยู่ในระดับที่อดทนได้) แต่ก็นั้นแหละมันอาจจะมากเกินไปสำหรับบางกรอบ แต่ทั้งนี้วัฒนธรรมเรื่องเพศและการแสดงออกทางความรุนแรงในไทยเราเองก็มีการรับรู้ผ่านสื่อของญี่ปุ่นมาตลอดนะ แบบจะอยู่ๆมาสะดุดเพราะมันมีเปิดกระโปรงผมคิดว่ามัน weak เอามากๆเทียบกับสื่ออื่นๆ ซึ่งก็ไม่ได้บอกว่าการมาท้วงมันผิดนะ แค่ชี้ให้เห็นว่ามันน่าจะมีการ 'กระตุก' มาก่อนหน้านี้แล้ว

.
ถ้าจะมีอะไรที่ผมคิดว่าบ้านเราควรจะมีก็คงเป็นระบบเรทติ้งที่ติดไว้กับเกมที่นำเข้ามาครับ เพื่อเป็นการบอกให้คนซื้อรับรู้ว่าตัวสื่อเองมีเนื้อหาในระดับไหน มีความรุนแรงหรือควรได้รับคำแนะนำประกอบ หรืออย่างเกมเปิดกระโปรงเองจะไปอยู่ในหมวดผู้ใหญ่แทนอะไรแบบนั้น (R หรือ PG13 งี้) 

.
ไหนๆแล้วขออ้อมนอกเรื่องหน่อยๆไปพูดถึงเกมปัตตานีที่เห็นเคยมีประเด็น คือเอาจริงๆถ้าเกมสนุกกับมีความแยบคายในการนำเสนอความเป็นไปได้นี้ผมเองก็คิดว่ามันจะน่าสนใจมากๆ ดั่งที่เกมประวัติศาสตร์หลายเกมเค้าทำกัน (แต่ผมก็เชื่อว่ารัฐก็คงแสดงความอ่อนไหวเกินเบอร์ออกมาอยู่ดี) แบบไปจับเอาช่วงเวลาที่สยามกับปัตตานีกำลังจะถูกควบรวมกันแล้วให้ผู้เล่นได้มองจากกรอบสยามและมองจากกรอบปัตนานีมาคัดง้านกันมันก็จะเป็นการสื่อสารเชิงเกมที่ดีกว่านี้มาก (แต่นั้นแหละ ถ้าคนทำเค้าไม่อยากทำเกมแต่อยากพูดเรื่องอื่นมันก็เท่านั้นอยู่ดี)

.
จริงๆอยากเขียนนิดเดียวแต่ดูมีอะไรให้หยิบจับเยอะมากจนงง คิดเห็นอย่างไรก็มาแลกเปลี่ยนกันหรือเสริมกันได้นะครับ แต่ทั้งนี้ผมไม่ใช่สาย 'มันต้องแบบนี้เท่านั้น' ซักเท่าไร เป็นพวก shift เอาตามกรอบที่ถูกใช้มองซะมากกว่า 

.
ปิดท้ายด้วยเกมกระดานไม่ใช่เครื่องมือเลี้ยงลูกอัตโนมัติ การพูดว่าเอาเกมไปให้เล่นแล้วฉลาดเลยนี้เพ้อเจ้อทั้งนั้น มันเกิดจากการเลี้ยงดูที่เข้าและนำอุปกรณ์ที่เหมาะสมไปกระตุ้นต่างหากที่ทำให้ได้ผลออกมาดี ซึ่งเกมกระดานก็เป็นอะไรที่ดีมากๆครับ

Image by macrovector on Freepik.
