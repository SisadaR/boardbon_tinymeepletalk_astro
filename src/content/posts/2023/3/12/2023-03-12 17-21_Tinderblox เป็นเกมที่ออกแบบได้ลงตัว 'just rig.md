---
title: "Tinderblox เป็นเกมที่ออกแบบได้ลงตัว 'just right' มากๆ ที่ไม่ได้เจอมาซักพักแล้ว"
published: 2023-12-03
description: ""
image: ./images/485405655_1239208938213150_2469216480439115847_n.jpg
tags:
  - archived
category: archived
draft: false
---

Tinderblox เป็นเกมที่ออกแบบได้ลงตัว 'just right' มากๆ ที่ไม่ได้เจอมาซักพักแล้ว

.
คือมันไม่ได้สนุกสุดยอดระดับโคตรรางวัลอะไร เล่นครั้งเดียวก็อาจจะเบื่อแล้ว แต่มันพอดีไปซะทุกส่วนตามสิ่งที่มันต้องการจะเป็น นั้นคือเกมกล่องเล็กเล่นไวสร้างความสุขง่ายๆระหว่างทาง

.
ธีมว่าด้วยการก่อกองไฟตอนแค้มป์ปิ้งที่ผู้เล่นจะผลัดกันเปิดการ์ดทีละหนึ่งใบ การ์ดคำสั่งจะบอกให้เราหยิบแท่งไม้ที่มีขนาดและสีแตกต่างกันไปวางใส่ในกองกลาง โดยที่ใครทำล้มก็แพ้ไป ง่ายๆแค่นั้นเลยไม่ต้องอธิบายอะไรเยอะ

.
แต่ว่าไอ้การวางเนี่ยเราต้องใช้ที่หนีบเฉพาะของมันเท่านั้นนะ (ไม่งั้นมือพองแย่สิ วู้ๆ) แล้วไอ้การเอาไปวางนี้ก็มักจะลีลาแบบต้องซ้อนสองบ้าง วางทับกันในมุมหยิบยากๆบ้าง ต้องใช้มือข้างที่ไม่ถนัดบ้าง 

.
เกมไม่ได้ต่อสูงๆอลังแบบ Rinho Hero หรือดูขวักไขว่วุ่นวายแบบ Tokyo Highway ไม่ได้ซับซ้อนชวนให้เล่นซ้ำต่อเนื่อง แต่ผมรู้สึกว่าเท่านี้น่ะ 'พอดี' มากๆแล้ว อาจจะเล่นได้แค่ครั้งเดียวในทริปแต่ก็น่าจะเป็น 15 นาทีที่ทุกคน enjoy กันนะ ใครชอบอะไรๆแนวๆกล่องเล็กแบบ Oink ก็ไม่น่าพลาดกัน เป็นเกมกล่องเล็กที่คิดมาดี ประทับใจ

.
[non-sponsered post แต่เล่นละชอบ กับอยากจะเอามาลงเพื่อบอกว่าเกมที่ผมรู้สึกว่าดีไม่ได้จำเป็นต้องยาก]

![](./images/485390482_1239208951546482_7555367517676548780_n.jpg)

![](./images/485728272_1239208948213149_6330341976028145647_n.jpg)
