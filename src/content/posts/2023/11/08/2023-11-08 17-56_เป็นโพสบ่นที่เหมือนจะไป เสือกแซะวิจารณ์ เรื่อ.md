---
title: เป็นโพสบ่นที่เหมือนจะไป เสือก/แซะ/วิจารณ์ เรื่องการเขียนของคนอื่นแต่ว่าไม่ได้ตั้งใจแบบนั้นนะ
  แค่อยากชวนคุยเฉยๆ ว่าด้วยการเขียนรีวิว (อีกแล้ว)
published: 2023-11-08
description: ''
tags:
  - archived
category: archived
draft: false
---
เป็นโพสบ่นที่เหมือนจะไป เสือก/แซะ/วิจารณ์ เรื่องการเขียนของคนอื่นแต่ว่าไม่ได้ตั้งใจแบบนั้นนะ แค่อยากชวนคุยเฉยๆ ว่าด้วยการเขียนรีวิว (อีกแล้ว)

.
tldr; อยากสนับสนุนให้เขียนเรื่อยๆเยอะๆแต่เขียนเพราะมีอะไรที่อยากจะเล่าจากใจ ค่อยๆสร้างตัวตนกันไปมากกว่าจดจ่ออยู่ที่ปริมาณและการตัดเรท

.
แน่นอนว่าผมไม่ทราบว่าคนอื่นคิดอย่างไร แต่สำหรับผมแล้วสิ่งที่ผมติดตามคือคาแรกเตอร์หรือแบรนดิ้งของคนเขียน(หรือพูด) มากกว่าจะดูว่าเกมมันเป็นยังไง คือเกมมันเล่นยังไงเป็นแบบไหนมันหาดูได้ไม่ยาก แต่ความคิดอ่านมุมมองของคนๆนั้นต่อเกมนั้นคือสิ่งที่มักจะน่าสนใจเสมอ (และมักจะมีประโยชน์ในการตัดสินใจกับผมมากกว่า)

.
จะบอกว่าหยิบมาเขียนเพราะจะให้คำแนะนำก็ดูจะสำคัญตัวไปมากเพราะก็เขียนบ่นไปเรื่อยแบบไม่มีวิชาการอะไร แต่ถ้ามีอะไรที่อยากจะพูดความรู้สึกก็คือระบบตัดเกรดหรือให้คะแนนเนี่ยมันเป็นอะไรที่จะไม่มีความหมายกับผมเลยถ้าคุณไม่มีคาแรกเตอร์ที่เข้มแข็งหรือชัดเจนพอ คือถ้าการเล่ามันมีเรื่องราวที่ดีอย่างอื่นก็ไม่จำเป็นแล้ว 

.
แต่อย่าถามผมนะว่ามันจะสร้างยังไงเพราะผมก็แค่บ่นไปเรื่อยมานานพอจนมีเพื่อนรู้จักบ้างเฉยๆ ในแง่นี้เมื่อก่อนเวลาคนมาอ่านก็จะคิดว่าผมจะ 'เผา' เกมนี้ไหมว่ะ (จะได้ซื้อสวน) แต่ก็คงมีอีกจำนวนหนึ่งที่พอรู้รสนิยมว่าโอเคผมชอบประมาณนี้ถ้าไอ้นี้อวยจัดๆ เราควรซื้อตามหรือไม่ตามดีนะ คือเวลาผมไปอ่านของคนอื่นก็ชอบคนที่มีภาพชัดแบบนี้แหละ เหมือนมี stat พลังกางมาให้ดู แล้วก็มีนั่งไล่ดูว่าจุดที่เค้าชอบไม่ชอบคืออะไร 

.
ซึ่งก็ไม่ได้บอกว่าการมีเรทติ้งมันไม่ดีแต่อย่างใด เพราะมันก็คือการสะท้อนตัวตนและความเห็นของเราในช่วงเวลานั้นๆ แค่รู้สึกว่าถ้าต้องมาอธิบายว่าเรทติ้งเราทำงานอย่างไรแล้วมันต้องเขียนยาวเป็นครึ่งหนึ่งของข้อเขียนรีวิวมันก็น่าจะแปลกๆนะ เอาเข้าจริงผมเองก็มีปัญหามานานเรื่องตัดเกรดเพราะมันน่าอึดอัดมากๆที่ต้องยัดความรู้สึกร้อยพันมาใส่ตัวเลขตัวเดียวที่เอียงนิดนึงก็ไปอยู่อีกเกรดแล้วไรงี้

.
พอพูดถึงความยาว ก็จะมีคนเดียวที่เขียนสั้นมาก แต่ผมติดตามแล้วชอบคือคุณยุ้ย Fringer on Board Games ที่เรียกได้ว่าเป็นแรงบันดาลใจในการเริ่มเปิดเพจของผมเลย คือเค้าก็ไม่คิดอะไรมากถ่ายรูปตอนเล่นง่ายๆแล้วก็เขียน caption ลงไปสองบรรทัดจบ... อารมณ์เหมือน diary เล่นเกมทั่วไป แต่ว่ามันเป็นความง่ายที่เข้าถึงได้ว่าเค้าคิดอย่างไรจากการที่เรารู้ว่าเค้ามีแบรนดิ้งอย่างไรมาก่อนหน้าแล้ว และเกมที่เล่นก็มักจะมีความแปลกเป็นเอกลักษณ์ดี

.
ถ้าจะมีอะไรในนักเขียนที่ผมมองหาและติดตามก็คงเป็น content แบบที่เขียนเพราะ 'รู้สึก' อยากจะบอก และมองคงข้ามอะไรที่เขียนเพื่อ 'ให้มี' เนี่ยแหละ 

.
แต่จะว่าไปนี้ก็เป็น content แบบเขียนเพื่อ 'ให้มี' อันหนึ่งเหมือนกันนะ ก็คนมันอยากบ่นอ่ะ!!


