---
title: "โพสบ่นนี้ว่าจะชวนคุยว่าด้วยการ 'ขายของ' และ 'หมวกนักรีวิว' ที่ดูจะเห็นประเด็นอยู่ประปราย เรียกว่าแตกประเด็นมาจากโพสก่อนหน้าก็ได้ (จริงๆช่วงนี้ส่วนตัวมีประเด็นเกี่ยวกับเรื่องนี้เยอะเรื่องเยอะมุม อยากแตะเยอะไปหมด) ซึ่งอาจจะไม่ได้สรุปอะไร แต่อยากมานั่งคิดดูต่อว่ามันจะไปทางไหนได้ต่อมากกว่า"
published: 2023-01-11
description: ""
tags:
  - archived
category: archived
draft: false
---

โพสบ่นนี้ว่าจะชวนคุยว่าด้วยการ 'ขายของ' และ 'หมวกนักรีวิว' ที่ดูจะเห็นประเด็นอยู่ประปราย เรียกว่าแตกประเด็นมาจากโพสก่อนหน้าก็ได้ (จริงๆช่วงนี้ส่วนตัวมีประเด็นเกี่ยวกับเรื่องนี้เยอะเรื่องเยอะมุม อยากแตะเยอะไปหมด) ซึ่งอาจจะไม่ได้สรุปอะไร แต่อยากมานั่งคิดดูต่อว่ามันจะไปทางไหนได้ต่อมากกว่า

.
tldr; มีหมวกรีวิวแล้วชีวิตคุณจะเปลี่ยนไป 

.
คือเวลาคนจะขายอะไรเหตุผลนั้นไม่จำเป็นต้องบอก อันนี้เรื่องปกติมาก อยากขายก็ขาย อยากรู้ก็ถาม (แต่ไม่จำเป็นต้องตอบ และหลายๆคำถามก็เอิ่มนะ.....)

.
แต่ถ้าคุณมีหมวกนักรีวิวชีวิตทุกอย่างจะเปลี่ยนไป........ เพราะไม่ว่าจะทำอะไรมันก็จะมี 'แรง' อะไรซักอย่างกลับมาเสมอ 

.
ขายเกมที่ตัวเองบอกว่าดี ก็จะมีคำถามกลับมาว่า 'ปั่น' ราคามาขายหรือเปล่า? หรือถ้าขายถูกก็จะมีคำถามว่า ทำ content มาขายระบายของป่ะว่ะ?

.
[แต่อันที่คิดว่าไม่ดีแบบไม่ต้องถามคือตอนรีวิวว่าดี แต่พอไปอยู่หมวกอื่นดันพูดซะหน้ามือหลังเท้าเนี่ยแหละ ถึงจะบอกว่ารับจ้างมาก็เถอะ]

.
แน่นอนว่ามันค่อนข้างน่าอึดอัดนะ โดยเฉพาะที่คนรีวิวเกมจำนวนมากก็เป็นแค่คนเล่นเกมทั่วไปที่อยากเล่าเกมที่ตัวเองเล่น อยากแชร์ประสบการณ์และความรู้สึกของตัวเองเท่านั้นเอง (ไม่ว่าใครจะเรียกผมว่าอะไรแต่ผมก็ classify ตัวเองเป็นคนกลุ่มนี้เสมอนะ)

.
คือพอมีป้ายแบบนี้อยู่จะโพสรูปเกมที่เล่นเฉยๆคนยังทักเลย กลายเป็นคุณจะเหมือนโดน regulate ตลอดเวลาว่าควรทำอะไร ไม่ควรทำอะไร ซึ่งมันก็แบบชวนให้มีอารมณ์ตบโต๊ะเอาง่ายๆเหมือนกัน

.
แต่ถ้าถามว่าควรทำยังไง อันนี้ผมก็ไม่รู้ ไม่สามารถบังคับใครได้ แต่ผมก็ใช้ไอเดียพื้นฐานจำพวกการแจ้งแหล่งที่มาที่ไปของของที่เอามาเล่นนั้นแหละ ไม่บอกก็คือตีความได้ว่ามันไม่จำเป็นต้องบอกเพราะไม่ได้มี conflict interest อะไรมาไดร์ฟต่อการเขียนไรงี้ ส่วนเกมก็คือเน้นส่งกันในกลุ่มคนรู้จักก่อน ไม่อยากให้มีแรงบวกหรือลบอะไรกับตลาด (จะเรียกความรับผิดชอบหรือกลัวหรือขี้เกียจก็ได้ทั้งนั้นนะ....)

.
[ตรงนี้ open to discuss มากๆ] >>> ผมก็เดาๆเอาว่ามันมาจากที่คอมมูนิตี้ (เดี๋ยวอาจจะคนทักว่ารู้ได้ไง แต่เอาเป็นว่าตามๆผมไปก่อนนะ) ไม่ชอบ 'การโฆษณา' หรืออะไรที่มันทำมาเพื่อ 'ขาย' ที่มาจากหมวกที่มีกลิ่นว่าจะเป็น 'การค้า' หรือเปล่านะ? โดยเฉพาะแบบแนบเนียนที่ไม่เห็นจะเนียน, ทั้้ง cheap content ทีดูไม่มีอะไรเลยเอามาโพส หรือจะแบบระบบคะแนนแปลกๆกับการเขียนที่มันก็ Ads นิหว่า ไรงี้

.
แต่นั้นแหละนี้มันสังคมเนิร์ด (จริงๆมันเปลี่ยนไปเยอะละ ทำให้เดี๋ยวนี้ผมรู้สึกไม่ค่อย comfort เท่าไร ก็เลยไม่ค่อยอยาก engage มากเหมือนเหมือนก่อน ไว้อาจจะเขียนอีกโพส) แถมมันวงสังคมมันก็เล็กๆทำอะไรคนก็จะสังเกตและตั้งคำถามอยู่ตลอดแหละ  จะสนใจแล้วปรับตัวหรือจะตีมึนไม่แคร์เลยก็เห็นมีทั้งสองแบบนะ


