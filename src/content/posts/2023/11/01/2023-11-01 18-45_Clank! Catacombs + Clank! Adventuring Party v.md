---
title: 'Clank!: Catacombs + Clank!: Adventuring Party'
published: 2023-11-01
description: ''
image: ./images/488460045_1253859643414746_6776459447123564192_n.jpg
tags:
  - archived
  - bite_size
  - first_impression
category: archived
draft: false
---
Clank!: Catacombs + Clank!: Adventuring Party #bite_size #first_impression 

verdict: ก็ Clank! นั้นแหละ แต่ดีกว่าเยอะเพราะแผนที่สุ่ม เหมาะสำหรับวงที่อยากได้เกม deck building ที่มีกลิ่นของการผจญภัย พ่วงความเฮฮาของการลุ้นว่าจะโดนมังกรเหยียบตายไหม

.
ใน Clank! series ไอเดียคือเราจะเป็นนักผจญภัยลงไปสำรวจลงในดันเจี้ยน เกมเดินด้วยระบบ deck building แบบ classic เลยคือจั่วมาเต็มมือ 5 ใบ เล่นหมดมือแล้วก็วนๆ 

.
สัญลักษณ์ในเกมจะเป็นแบบเอาไปเดินบนกระดานบ้าง เอาไปซื้อการ์ดใหม่ๆบ้าง แต่การ์ดบางใบการจะ 'ซื้อ' นั้นจะใช้ไอคอนโจมตีแทน

.
จุดที่น่าสนใจอันเป็นเอกลัษณ์ของ Clank! ก็คือหลายๆการ์ดเวลาเล่นมันจะส่ง cube 'เสียง' ออกไปในถุง และทุกครั้งที่มังกรตื่นก็จะมีการจั่ว cube เสียงออกมาด้วย ถ้าโดนจั่วมาเยอะก็ตายไปซ้าาาาา เวลาเล่นก็มีจังหวะความสนุกของการทำ balance ไปหาของแต่ก็ต้องไม่ระวังให้ลงลึกจนเกินไปออกไม่ทันโดนมังกรเหยียบตาย

.
ส่วนที่ตัว Catacombs จะพัฒนาเพิ่มมาอีกก็คือแผนที่แบบสุ่มแนวเปิดไทล์ ที่ดีขึ้นมาก ให้อารมณ์เกม dungeon clawer ในคอมไม่นิ่งแผนที่ซ้ำๆแบบในตัวหลัก (ซึ่งเอาจริงก็ไม่ได้แย่นะ ถ้าไม่ได้เล่นซ้ำรัวๆสามสี่กระดานติด) ส่วนเกมที่ผมเล่นจะใส่ Clank!: Adventuring Party ที่มีตัวละครพิเศษที่มีความสามารถแตกต่างกันด้วย ตรงนี้ก็ทำให้ตัวเกมมีมิติเพิ่มมากขึ้น แต่ส่วนตัวคิดว่ามันอาจจะเยอะไปนิดในแง่ที่มีกลไกบางอย่างเสริมขึ้นมา แต่อันนี้แล้วแต่คนนะ กับถ้าใส่ตัว Adventuring ก็ต้องใช้ซองทึบด้วยถ้าจริงจังกับหลังการ์ดที่ไม่เหมือนเป๊ะ

.
โอเค ตรงนี้มันจะ personal opinion จัดๆ........ แต่สำหรับคนที่เป็น ADHD ที่ก็ดันสมองคิดไวซะด้วยอย่างผมแล้ว สิ่งที่ทำให้ผมไม่ enjoy มันเลยคือ downtime แบบ deck building ที่ระบบมันไวมาก........ไวมากเกินไป จนผมรำคาญว่าเมื่อไรรอบจะกลับมาซักที ผมไม่เคยเข้าใจว่าคนอื่นทำไมถึงใช้เวลาในรอบนานขนาดนี้ไม่ว่าจะเป็น Crank! หรือ deck building อันไหนๆ...... ซึ่งก็นั้นแหละ ผมเลยไม่อยากเล่นมันเลย หงุดหงิดจะรอมาก เพราะระบบมันดีในแบบที่แทบจะเล่นตาตัวเองจบแล้วอยากเล่นตาต่อไปได้ทันที แต่อ้าวต้องรอเพื่อนทำไรก็ไม่รู้ แต่ทั้งนี้มันก็ปัญหาส่วนตัวล้วนๆนะ แต่ในแง่นี้ความอยากเล่นคือระดับเอาไปเผาโดยไม่เกี่ยวกับความสนุก และจริงๆมันก็ไม่ได้ต้องรอนานขนาดนั้น

.
คือตัวเกมมันสนุกนะ ระบบก็เรียกได้ว่าปรับจูนและพัฒนาจาก Clank! ต้นฉบับได้ดี คิดว่าคนส่วนมากก็น่าจะ enjoy กับมันได้อย่างสบายใจ 

--------------------------------
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/488257971_1253859513414759_8461620285130720267_n.jpg)

![](./images/488596927_1253859650081412_4758487476911328096_n.jpg)
