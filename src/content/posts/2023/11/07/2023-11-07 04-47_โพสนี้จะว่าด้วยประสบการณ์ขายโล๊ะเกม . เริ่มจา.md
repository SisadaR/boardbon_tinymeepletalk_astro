---
title: โพสนี้จะว่าด้วยประสบการณ์ขายโล๊ะเกม
published: 2023-11-07
description: ''
tags:
  - archived
category: archived
draft: false
---
โพสนี้จะว่าด้วยประสบการณ์ขายโล๊ะเกม

.
เริ่มจากผมไปเจอนักเล่นเกมท่านหนึ่งกำลังจะอำลาวงการก็เลยทำเพจมาเพื่อจะขายเกมในชื่อ "เทขาย อำลาวงการ" ตอนนี้คนเข้าไปรอช้อนกันพันกว่าคนละ (ได้สมาชิกเพจเร็วกว่าทุกเพจรีวิว ฮา) ซึ่งแต่ละเกมดูก็รู้เลยว่าคนขายนี้ 'ของจริง' ประมาณหนึ่งเลยละ ไม่อยากจะคูณเลขเพราะเดี๋ยวเผลอเทียบกับตัวเอง.....

.
แต่ดูแล้วทางนั้นยังไม่ได้ขายอะไร แต่ที่อยากจะบอกคือประมูลทีละเกมนี้ถ้าไม่มีเวลานี้อย่าเลย เดือนหนึ่งก็ไม่หมด นั่งจมกอง notification กันไป ลงขายทีละเกมก็มีปัญหาของมันเหมือนกัน เพราะว่า 'คนซื้อจะไม่ใช่คนเดียวกัน'

.
อันนี้จากประสบการณ์เคลียร์เกมกองย่อมๆไป 200 เกมของผมสิ่งที่ผมรำคาญมากที่สุดคือ..... การห่อเกมและบรรจุกล่องขายครับ โคตรรรรรรรรรรรรรรรเสียเวลาในทุก process การทำงาน นั่งแยก นั่งยก มานั่งห่อ นั่งประกอบกล่อง หากล่องพอดีเกม นั่งยัดหนังสือพิมพ์ นั่งแบกขึ้นรถ แบกลงรถ บลาๆ และแน่นอนการทำตารางตรวจสอบการโอนเงินของแต่ละเจ้าก็วุ่นวาย ต้องมาดูอีกใครได้ใครโอน ไหนจะต้องมาเขียนที่อยู่อีกสะกดถูกปล่าวว่ะ เอ้าได้เลขนี้มากูต้องบอกใคร คนนี้มันชื่อจริงแต่ใน fb เป็นครายยยยยยยย

.
ปวดหัวจ้าาาาา ขนาดแค่ 200 กล่องคนซื้อหลักสิบ

.
เพราะฉะนั้นผมจะชอบคนซื้อกลุ่มที่ ซื้อเยอะ และอยู่ในกรุงเทพเป็นพิเศษเพราะผมสามารถที่จะเอากล่องรวมๆใส่ลังแล้วเรียกแกร๊บไปส่งให้ได้เลย ค่าส่ง 500-600 ไรเนี้ยบอกเลยยังคุ้มเทียบกับการเสียเวลามานั่ง pack  (แต่ไม่ได้บอกว่าซื้อกล่องสองกล่องไม่ดีนะ ขอบคุณที่มาช่วยเคลียร์ที่ครับ)

.
ในแง่นี้ผมคิดว่าถ้ามีเกมระดับพันกล่องการจะขายแน่นอนว่าเหมามันยาก ผมเลยคิดว่าการจัดชุดขายแล้วประมูลเป็นชุดขายเป็นรอบๆ ก็ดูจะน่าสนใจในแง่ลดความวุ่นวายในการจัดส่งไปได้มาก (มากๆ เชื่อผม) หรือถ้ารีบขายมากก็ตั้งราคาไปเลยดีกว่า ถ้าบอกล่วงหน้าได้ก็จะได้ให้คนไปวางแผนตั้งตี้รวมกันสั่งเอาทีเดียว

.
จบล่ะ ผมไม่รู้ว่าเจ้าของ collection นั้นคือใครแต่ก็เป็นกำลังใจในการเคลียร์ที่ครับ คือเวลามีคนบอกอำลาวงการก็ใจหายทุกทีนะ แต่นั้นแหละทุกคนก็เหมือนฉลามที่สิ่งที่ทำอย่างแรกคือซูมดูชั้นวางหน่อยเด๊ะ! นั้นแหละ แต่การขายเกมหมดทุกคนก็ยังสามารถมาเล่นบอร์ดเกมด้วยกันได้เสมอนะครับ

.
ใครอยากไปส่องกรุแตกก็ไปกันได้ที่นี้ครับ (tag ไม่ได้ง่ะ) https_://www.facebook.com/groups/845734133676666


