---
title: "โพสนี้อยากชวนคุยเล่นๆเรื่อง 'นักรีวิว: เกมไม่สนุกทำไงดีหว่า' โดยคำว่านักรีวิวในกรณีนี้คือคนที่รีวิวอย่างเดียว ไม่ได้มีหมวกอื่นๆที่เกี่ยวกับการขายของมาประกอบนะ"
published: 2023-29-10
description: ""
tags:
  - archived
category: archived
draft: false
---

โพสนี้อยากชวนคุยเล่นๆเรื่อง 'นักรีวิว: เกมไม่สนุกทำไงดีหว่า' โดยคำว่านักรีวิวในกรณีนี้คือคนที่รีวิวอย่างเดียว ไม่ได้มีหมวกอื่นๆที่เกี่ยวกับการขายของมาประกอบนะ

- ไม่ทำรีวิวดีกว่า
- ขายก่อนละกันค่อยลงรีวิว เดี๋ยวราคาตก
- ลงรีวิวแล้วค่อยขายหลังจากนั้นหน่อยให้กระแสซาๆ
- ฯลฯ

.
คือนักรีวิวมันก็ไม่ใช่ว่ามีเงินอันลิมิต เกมไหนไม่ชอบก็ต้องขายทิ้งเอาเงินมาหมุนซื้อเกมใหม่บ้าง เคลียร์ที่บ้าง และเอาเข้าจริงเราไม่ชอบก็ไม่ได้แปลว่าคนอื่นจะไม่ชอบนิหว่า แต่ก็ต้องยอมรับว่าถ้าเรียกตัวเองว่าเป็นนักรีวิวมันก็ต้องรู้ว่าเราทำอะไรไปแล้วมีแรงกระทำบางอย่างต่อคนอื่น บางคนก็สนใจบางคนก็ไม่ (และบางคนก็ใช้ประโยชน์จากมันอย่างคุ้มค่า)

.
ส่วนตัวผมเองก็แยกได้หลายเคสเหมือนกัน คือถ้าระดับไม่ทำรีวิวก็มักจะแปลว่าไม่โดนจนขี้เกียจจะเขียนให้เสียเวลา เล่าไปก็คงได้แต่พ่นความเกลียดสะใจที่ได้ระบายแต่ไม่มีประโยชน์กับใคร  ก็เลยแทบไม่ค่อยมีเคสนี้ 

.
แต่ก็มีเคสแบบเล่นไม่สนุก หรือว่าไม่สนุกแถมเป็นของคนอื่นก็จะมีอารมณ์ว่าโพสดีไหมว่ะ? ออกมาเหมือนกัน ก็จะพยายามเกลาคำหน่อย แต่ก็พอดีผมมีหมวดการเขียนแบบ first impression เอาไว้อยู่แล้วก็จะเล่าตามจริงนั้นแหละว่าไม่ชอบ ซึ่งก็คงไม่ได้เขียนลงยาวๆอยู่ดีเพราะไม่รู้จะซ้ำไปทำไม 

.
หลายๆครั้งส่วนมากผมก็เลยมักจะจบที่ดองๆไว้ครับไม่กล้าขาย... รอจนมันกองๆมากพอก็โอเคเปิดขายราคาไม่แพงรวมๆกันไป ไม่ก็ให้เมียขายให้ครับ.....

.
เปล่า.. ผมไม่ได้ตั้งใจจะแอบขาย เพียงแต่ ณ จุดหนึ่งแล้วเวลาผมอยากได้หรือจะขายอะไรมันก็อาจจะมีคนรู้จักมาทักแบบ "อ้าวคุณกบไม่ชอบหรือครับเกมนี้" ซึ่งถามมาเราก็บอกตามตรงแหละว่าเราไม่ชอบ แต่มันจะแบบ เห้ยกบไม่ชอบเว้ยๆๆๆ ทั้งๆที่คนอื่นอาจจะชอบก็ได้ไง ก็เลยไม่อยากให้มีอะไรแบบนั้น

.
ส่วนโพสมีสปอนเซอร์ก็ผมจะแจ้งเสมอนะว่ามันมีตรงนี้ คิดว่าคนอ่านก็น่าจะมีวิจารณญาณตรงนี้เพียงพออยู่แล้ว และก็ตามสไตล์คือตอนเค้าให้ของมาเงื่อนไขผมก็อินดี้ว่าเขียนแต่ของที่อยากจะเขียน แต่ตรงไหนไม่ชอบก็จะแบบอ่ะ เขียนอ้อมโลกให้นิดนึง

.
ที่มาโพสก็ไม่ได้จะมาบอกว่าเป็นนักรีวิวต้องทำตัวอย่างไรอ่ะนะ แต่สิ่งที่แน่นอนสำหรับผมคือถ้าตัวเองเล่นแล้วไม่สนุกแต่ดันเขียนให้มันสนุกเพื่อ 'หลอกขาย' ในฐานะคนเล่นก็ไม่ชอบการกระทำแบบนี้จริงๆ (ไม่ต้องโยงไม่ได้มีภาพใครในใจ....) 

.
ไว้เดี๋ยวโพสหน้าค่อยมาแยกหัวข้อ 'สนุกมาก' จะทำยังไงดี ซึ่งผมไม่คิดว่ามันง่าย เพราะมันก็มีปัญหาในแบบของมันเหมือนกัน ถ้าเราเป็นคนที่สนใจผลกระทบต่อสังคมอ่ะนะ.....


