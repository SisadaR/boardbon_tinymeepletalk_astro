---
title: โพสชวนคุยว่าด้วยดราม่าแบบทั่วไปที่มักจะเกิดในกลุ่มเกมกระดาน ซึ่งอันนี้ก็ไม่ได้เป็นบทวิเคราะห์อะไรแค่มีข้อสังเกตกับสมมุติฐานส่วนตัวมาแชร์นะ
  แล้วก็เป็นอะไรที่สรุปแบบเหมารวมหน่อยๆ
published: 2023-10-23
description: ''
tags:
  - archived
category: archived
draft: false
---
โพสชวนคุยว่าด้วยดราม่าแบบทั่วไปที่มักจะเกิดในกลุ่มเกมกระดาน ซึ่งอันนี้ก็ไม่ได้เป็นบทวิเคราะห์อะไรแค่มีข้อสังเกตกับสมมุติฐานส่วนตัวมาแชร์นะ แล้วก็เป็นอะไรที่สรุปแบบเหมารวมหน่อยๆ

.
ผมคิดว่าหนึ่งในสาเหตุก็คือคนเล่นเกมกระดานจำนวนไม่น้อยเป็นเนิร์ดล่ะ (โอเคผมด้วย และในข้อเขียนนี้ nerd/geek เป็นแค่ stereotype แบบหนึ่งไม่ได้ยกมาเหยียด)

.
ซึ่งถามว่าเกี่ยวอะไรกับเนิร์ด? ก็คืออย่างที่ทราบกันว่าเกมกระดานแบบที่มันพ้นจากที่สอนกันในร้านมันต้องใช้ความวิริยะอุตส่าห์กันพอดูถึงจะได้เล่นกัน คือมันไม่ใช่แค่ซื้อแล้วจบ มันต้องอ่าน ต้องลองผิดลองถูก เล่นรอบเดียวก็อาจจะไม่เข้าใจ บลาๆ การที่อยู่ในวงการมาระดับหนึ่งมันก็ต้องมีสติ คิดวิเคราะห์ แยกแยะกันพอดูล่ะ

.
ทีนี้ด้วยความที่พื้นฐานคนกลุ่มนี้มักจะมองอะไรที่แบบ realistic หน่อย (มากน้อยก็แล้วแต่คน) การใช้คำมันก็ต้องถูกต้องประมาณหนึ่ง (ไม่งั้นจะอ่านรูลบุ๊ครู้เรื่องได้ไง) การที่มีคนในสังคมมาใช้คำพูดที่ 'ดูแล้วไม่น่าจะใช่นะ' ในพื้นที่สนทนาผ่านตัวอักษร ก็จะมีการถกเถียงกัน ผิดถูกก็ up patch กันไป และถ้าเป็นสาย logical มากไปอีก ก็จะจับประเด็นและแยะแยะคุยเป็นเรื่องๆไม่ค่อยปนกัน แล้วก็ fact check กันตลอด

.
ซึ่งเนิร์ดคุยกันเองก็มักจะไม่ค่อยมีอะไร อย่างมากก็แยกย้ายแม้ไม่เห็นด้วย แต่พอเริ่มไปคุยกับกลุ่มที่มองอีกแบบเราก็มักจะได้บันเทิงมาร่วมรับชมกันอยู่เป็นประจำโดยมักจะมีจุดเริ่มจากการใช้คำที่ 'ดูแล้วไม่น่าจะใช่นะ' ที่มักจะพิมพ์แบบไม่ค่อยได้คิดอะไรนัก

.
ซึ่งก็ไม่ได้บอกว่าเป็นเนิร์ดไม่เป็นเนิร์ดแล้วผิดแต่อยากตั้งข้อสังเกตุว่าที่ active กันใน communuity น่ะเป็นสายนี้ซะส่วนมาก วิธีการมอง การจัดการ แล้วก็รับสารของกลุ่มเกมกระดานมันอาจจะไม่เหมือนกลุ่มเฮฮาอื่นๆนัก 

.
ส่วนอีกสาเหตุหนึ่งเพราะผมชอบไปยุ่งกับเค้าครับเลยมีดราม่า...........


