---
title: "โพสนี้จะว่าด้วยแนวทางการเขียนในช่วงนี้ ซึ่งจริงๆผมก็เปลี่ยนอยู่บ่อยๆแหละ เพราะถ้าเขียนแบบเดิมมันก็จะวนลูปเขียนซ้ำๆ โดยช่วงหลังนี้ผมใช้วิธีเปลี่ยนกรอบตั้งต้นและมุมที่ใช้มอง"
published: 2023-25-10
description: ""
tags:
  - archived
category: archived
draft: false
---

โพสนี้จะว่าด้วยแนวทางการเขียนในช่วงนี้ ซึ่งจริงๆผมก็เปลี่ยนอยู่บ่อยๆแหละ เพราะถ้าเขียนแบบเดิมมันก็จะวนลูปเขียนซ้ำๆ โดยช่วงหลังนี้ผมใช้วิธีเปลี่ยนกรอบตั้งต้นและมุมที่ใช้มอง

.
คือปกติผมจะใช้ตัวเองตั้งแล้วดูว่าเกมมันเข้ามือเข้าเท้าผมแค่ไหนไรงี้ ก็เลยจะมีเรทกบนั้นนี้โน้นออกมา แต่ช่วงหลังรู้สึกขี้เกียจมานั่งคิดพวกเรทก่ำกึ่งว่าอ่ะแบบนี้จะไปอยู่ตรงไหนดีว่ะ แล้วมองย้อนไปในแต่ละช่วงเวลาผมเองก็มองเกมเดิมด้วยเรทติ้งที่ไม่เท่าเดิมก็มี (แต่ตอนเขียนก็คิดแบบนั้นจริงๆนะ)

.
แต่ตอนนี้จะใช้วิธียกเกมมาตั้งไว้ก่อน แล้วดูว่าผมเข้าไปอยู่ตรงไหนของเกมนั้นได้ เอาจริงๆก็ไม่ได้ต่างกันอะไรขนาดนั้นแต่ด้วยการมองแบบนี้ ก็จะมีอารมณ์ว่าผมจะเอาตัวเองไป 'วัด' กับเกมน้อยลงแล้วมองเกมใน position ที่มันเป็นมากขึ้น 

.
ที่จะบอกคือไม่ได้เปลี่ยนแนวการเขียนเพื่อขายของน่ะ แค่การลง affiliate link มันเกิดขึ้นเวลาใกล้ๆกันเฉยๆ ยังเป็นเพจบ่นไปเรื่อยเหมือนเดิมแค่อาจจะดูเหมือนบ่นน้อยลงเพราะเลิกยึดจากตัวเองเป็นหลัก (ฟังดูหล่อ....แต่ก็เอาตัวเองไปบ่นอยู่ดีแหละ....) แล้วก็ผมละเลิกวงจรเกมใหม่เกมเร็วมาเป็นปีละ เกมมันก็เลยจะเป็นเกมตลาดๆที่เพื่อนๆพากันแวะเวียนหยิบมาให้ลองเล่น

.
ส่วนเรื่องลิงค์ affiliate ก็แจ้งอีกทีว่าผมไม่ได้มีส่วนได้ส่วนเสียหรือเป็น partner กะร้านไหนนะ บางร้านมันโผล่บ่อยเพราะตอนที่เขียนมันมีลงแค่ร้านเดียว กดไปแล้วคุณจ่ายเท่าเดิมแต่เพิ่มเติมว่าทุกพันนึงที่มีคนจ่ายผมก็จะได้ตังกลับมาหลักสิบบาทไรงี้ (default คือค่าคอม 1.5%) คือคิดว่าน่าจะอยู่ตรงกลางดีระหว่างคนที่อ่านแล้วอยากได้เกมด้วย และอยากสนับสนุนผมด้วยครับ กดผ่านเข้าลิงค์ไปแล้วซื้ออะไรผมก็ได้เหมือนกัน


