---
title: คือมีโอกาสไปเห็นโพสเกี่ยวกับผู้เล่นที่ซื้อเกมมาแล้วก็แสดงความอัดอั้นใจว่าซื้อมาแล้วเล่นไม่ได้
  ดูคลิปสอนเล่นของไทยแล้วก็สอนแต่พื้นฐานไม่ครบถ้วนเอาเสียเลย ทางเจ้าของโพสรู้สึกหงุดหงิดมาก
  ซึ่งผมก็ไม่ทราบว่าหงุดหงิดในความอ่อนด้อยของตัวเองหรือหงุดหงิดคนสอน แต่ผมอ่านแล้วหงุดหงิดใจเหลือเกิน
  และยิ่งหงุดหงิดเข้าไปใหญ่ที่ไม่รู้ว่าจะระบายมันออกมาอย่างไรดี
published: 2023-17-10
description: ''
tags:
  - archived
  - บ่นไปเรื่อยแบบไม่ค่อยมีสาระอะไร
category: archived
draft: false
---
#บ่นไปเรื่อยแบบไม่ค่อยมีสาระอะไร คือมีโอกาสไปเห็นโพสเกี่ยวกับผู้เล่นที่ซื้อเกมมาแล้วก็แสดงความอัดอั้นใจว่าซื้อมาแล้วเล่นไม่ได้ ดูคลิปสอนเล่นของไทยแล้วก็สอนแต่พื้นฐานไม่ครบถ้วนเอาเสียเลย ทางเจ้าของโพสรู้สึกหงุดหงิดมาก ซึ่งผมก็ไม่ทราบว่าหงุดหงิดในความอ่อนด้อยของตัวเองหรือหงุดหงิดคนสอน แต่ผมอ่านแล้วหงุดหงิดใจเหลือเกิน และยิ่งหงุดหงิดเข้าไปใหญ่ที่ไม่รู้ว่าจะระบายมันออกมาอย่างไรดี 

.
พยายามเขียนมาหลายท่ามาตั้งแต่ตอนเห็นละ (ที่จริงก็เห็นโพสทรงนี้หลายครั้งแต่รอบนี้รู้สึกว่ามันกระแทกใจมากกว่าปกติ) แต่จะแบบไหนก็รู้สึกว่าอ่านแล้วมันรุนแรงเกินไป เลยอยากสรุปแบบสั้นๆว่า ก็เพราะมี feedback กันแบบนี้ผมถึงไม่อยากจะทำคลิปสอนเล่นเกมเลย 

.
คือผมก็เข้าใจมุมคนบ่นแหละ เพราะถ้าอ่านเองได้ก็คงไม่พึ่งคนอื่น ที่มาบ่นก็คงถึงที่สุดความพยายามแล้ว (ถึงแม้ป้ญหาจริงๆจะต้องแก้ด้วยการไปหัดภาษาอังกฤษดู) ในทางเดียวกันการทำคลิปสอนถ้ามันมีปัญหาหรือไม่ถูกต้องก็ต้องมีคนบ่นนั้นแหละ จะมาอ้างโน้นนี้เรื่องความยากหรืออะไรมันก็ใช่เรื่องเพราะไม่ได้มีใครบังคับให้ทำ แต่ขอให้เชื่อเถอะว่าการทำคลิปสอนมันเหนื่อยยากมากจริงๆ คนดูนิดเดียวเอาแค่กด like ก็ยังไม่ได้เสี้ยวหนึ่งของยอดคนดู จะมา comment ยิ่งไม่มีเลย หรือมีก็ถามแบบ..........

.
คือถ้ามีอะไรอยากพูดทั้งๆที่ก็ไม่ได้อยากเหมารวมอะไร แต่ผมอ่ะเชื่ออยู่เสมอว่าคุณสมบัติพื้นฐานของการเป็นคนอยากเล่นเกมกระดานก็คือความสามารถในการศึกษากติกาเองได้นี้แหละ ไม่จำเป็นต้องอ่านเองหมดแต่ถ้าสงสัยก็ต้องเรียนรู้ที่จะอ่านเพื่อตอบคำถามตัวเองได้ในระดับหนึ่ง จะให้ใครสอนหรือช่วยไกด์เพื่อความง่ายก็ว่ากันไป แต่ทักษะที่จะทำเองได้ยังไงก็ต้องมีติดตัว

.
คิดว่าก็คงมีคนอยากแชร์หลายๆมุมอาจจะเห็นด้วยบ้างเห็นต่างบ้าง แต่ก็อยากให้เข้าใจว่าอยากพูดเยอะแต่ผมยังมีทักษะในการสื่อความผ่านตัวอักษรได้ไม่ครบจริงๆ ถ้ามันทำให้กลุ่มคนที่ทักษะบางอย่างยังไม่ได้แต่มีความมุ่งมั่นอยากรู้แม้จะต้องล้มลุกคลุกคลานถามผมก็ต้องขออภัยด้วยครับ ไม่ได้ตั้งใจเขียนมาเพื่อโจมตีคนกลุ่มไหน


