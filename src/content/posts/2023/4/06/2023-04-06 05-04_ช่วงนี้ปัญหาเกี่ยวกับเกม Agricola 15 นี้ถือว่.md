---
title: "ช่วงนี้ปัญหาเกี่ยวกับเกม Agricola 15 นี้ถือว่าเยอะเรื่องอยู่ ในฐานะที่ผมเป็นติ่งเกมก็จะพยายามเอามาไล่เรียงดูครับ ก็ต้องยอมรับว่าเขียนด้วยความรู้สึก heavy heart กับมี bias ในการเขียนอยู่ประมาณหนึ่งเลยล่ะ โดยจะแบ่งออกเป็น 3 ช่วงคือ การตัดสินใจของ Lookout Games- ปัญหาจากทาง Lookout Games - ปัญหาจากทางไทยของ Tower Tatic Games"
published: 2023-06-04
description: ""
image: ./images/485617756_1240342298099814_1948175516064928190_n.jpg
tags:
  - archived
category: archived
draft: false
---

ช่วงนี้ปัญหาเกี่ยวกับเกม Agricola 15 นี้ถือว่าเยอะเรื่องอยู่ ในฐานะที่ผมเป็นติ่งเกมก็จะพยายามเอามาไล่เรียงดูครับ ก็ต้องยอมรับว่าเขียนด้วยความรู้สึก heavy heart กับมี bias ในการเขียนอยู่ประมาณหนึ่งเลยล่ะ โดยจะแบ่งออกเป็น 3 ช่วงคือ การตัดสินใจของ Lookout Games- ปัญหาจากทาง Lookout Games - ปัญหาจากทางไทยของ Tower Tatic Games

.
ผมเคยเขียนสรุปในโพสเก่าไปแล้วตอน Agricola 15 ตัว EN เปิดตัว อันนี้อยากเขียนลงรายละเอียดอีกทีเพราะรู้สึกว่า issue ที่ได้ยินมานั้นค่อนข้างปนเปและไม่แยกแยะประเด็นเท่าที่ควร (คือไม่พอใจก็แสดงออกกันได้แหละ แค่อยากแยกประเด็นไปว่าอันไหนลงที่ใคร แล้วอันไหนมันเป็นปัญหาจริงๆไหมนะ? )

/////////////////////
.
เราต้องเข้าใจก่อนว่า Agricola 15 ไม่สามารถเรียกได้ว่าเป็นกล่อง deluxed ไม่ใช่กล่อง complete big box หรือจะเรียกว่าครบรอบยังลำบาก เรียกว่าชุด Complete 'Base Kit' ทำกล่องใหม่รวมโปรโมที่คนปกติไม่ได้เอามาเล่นจะตรงกว่า

.
เอาจริงๆคือไม่รู้ว่าทำไมแต่ค่ายยุโรปเจ้าเก่าๆนี้มีปัญหาคล้ายกันหมดในเรื่องการตัดสินใจออกแบบสินค้า ซึ่ง Agricola 15 จาก Lookout Games ก็ไม่พ้นเรื่องนี้ 

.
เพราะมันคือ Agricola Revised Edition + Deck A + Deck B + [promo, Deck X, Deck Ferrie, Deck L, บอร์ด Season] ที่เอามาใส่กล่องใหม่เท่านั้นเอง

.
Agricola 15 นี้มันเลยไม่ Complete เพราะขาดตัวขยายสำหรับเล่น 5-6 คน (ที่ค่ายต้นทางมีการประกาศด้วยว่า -อาจจะ- ไม่ตีพิมพ์อีกแล้วเพราะขายไม่ค่อยดี) และไม่มีส่วนขยาย farmer of the moor (แต่ยังดีที่เค้าทำพื้นที่กล่องมาเผื่อให้ใส่ได้ด้วย)

.
ซึ่ง to be fair มันก็ไม่ได้ทำให้เกมขาดอะไรไป ตัวขยาย 5-6 คนถือว่าน่าเสียดายในแง่ ว่าเดิมก่อน Revised เกมนี้มันเล่นได้ 5 คน แต่เพราะการตัดสินใจที่ไม่ค่อยดีของค่ายก็เลยทำให้เล่นแค่ 4 คน แล้วไปทำตัว 5-6 มาแทนบีบให้คนอยากเล่น 5 เหมือนเดิมต้องซื้อเพิ่ม ในขณะที่การเล่น 6 คนนั้นค่อนข้างนานจนทำให้ไม่สามารถกางได้บ่อย

.
ส่วนตัวเสริม Farmer of The Moor นั้นจะเพิ่ม กลไกการเลี้ยงสัตว์อีกชนิด การแผ้วถางพื้นที่ และการให้ความร้อน ซึ่งผมชอบมาก แต่ว่ามันนับได้ว่าเป็นอีกเกมที่ซ้อนอยู่ใน Agricola ไม่ได้เป็นสิ่งที่จำเป็นต้องมี (แต่อยากให้ลองเล่นกันเพราะผมชอบมักๆ)

.
แต่คำถามก็กลับมาอยู่ดีว่าทำกล่องครบรอบใหญ่ทำไมไม่ทำให้ครบๆสมบูรณ์ไปเลยนะ ?

.
คนที่ไม่เคยมีเกมนี้มาก่อน เริ่มตรงนี้ก็ถือว่าครบมาก ส่วนคนที่ซื้อมาครบก่อนแล้วเป็นแฟนกลับถูกบอกว่าถ้าอยากได้โปรโมให้ครบก็ต้องซื้อเกมตัวหลักซ้ำอีกรอบหรือ? 

/////////////////////
.
ต่อจากการตัดสินใจ (แบบอิหยั่งว่ะ) ของค่ายเราจะมาดูเรื่องปัญหาการผลิตจากต้นทางกัน 

.
อย่างแรกคือราคา ซึ่งถือว่าแพงมากเทียบกับการที่ไม่มีอะไรใหม่เลย จ่ายแพงแต่ไม่ได้ของพรีเมี่ยมสมราคา ถ้าไม่ติดเรื่อง promo กับ event deck ที่ไม่ค่อยได้เล่นแล้ว ตัว Agricola 15 นั้นราคาสูงกว่าการซื้อตัว Revised + Deck A + Deck B แยกตามหลังเยอะมาก คุณจ่ายราคานี้กับเกม KS หลายๆเกมนี้ได้ Miniature + 3d insert กันหมดแล้ว

.
และเมื่อของมีราคาแพง ความคาดหวังก็มากตาม แต่กล่อง design สวยกลับสร้างความผิดหวังให้กับผู้ซื้อด้วยการใช้กระดาษด้านในที่บาง ทำส่วนฐานล่างไม่สามารถรองรับน้ำหนักกล่องทรงสองชั้นด้านบนได้ ทำให้กล่องยุบและทำให้น้ำหนักส่วนบนไปกดด้านมุมให้มุมกล่องฉีกขาดซ้ำ 

.
ซึ่งเอาจริงๆเราก็คุ้นกับ insert กระดาษกากๆที่ขาดในกล่องอยู่แล้ว ก็แค่เอาทิ้งเปลี่ยนใหม่ แต่ว่าปัญหาของ Agricola 15 คือ insert กากๆนี้มันดันใช้รองกล่องด้านบนอีกที

.
ปัญหาต่อมาคือรักษ์โลกแบบไร้สาระด้วยการทำ insert กระดาษที่ติดตรงทำมาห่วยมาก หยิบผิดทีก็ร่วงหลุด ต่อให้หยิบไม่ผิดก็เผยอของเทไหลออกมาอยู่ดี ไม่มีความพรี่เมี่ยมอะไรเลย

.
และอย่างสุดท้ายที่ไม่ค่อยมีคนพูดถึงคือ จำนวน token ให้มาน้อยเหมือนเดิม ราคาตั้งเท่านี้เพิ่มจำนวนอีกหน่อยไม่ได้หรือไง? มาแลกไทล์ไม้ x5 นี้มันทำให้มองยากขึ้นมาก ซึ่งจุดนี้เป็นปัญหาตั้งแต่กล่องปกติแล้วทำไมไม่แก้ไข?

/////////////////////
.
จากปัญหาที่มีอยู่แล้วของตัวสินค้าก็ทำให้ค่ายแปล/นำเข้าต้องเจอปัญหาที่เป็นกระแสตามมาหลายอย่าง อย่างแรกคือตัวแปรที่ควบคุมไม่ได้อย่างระยะเวลาการส่งที่ยืดออกมา

.
ตรงนี้ไม่ว่าจะบ่นอะไรก็เท่านั้นเป็นมันเป็นเรื่องการผลิตและขนส่งในระดับโลกก็คือทำได้แค่รอนั้นแหละ แต่การที่ของมาส่งช้าทำให้เกิดดราม่าเรื่องใหม่ตามมาเพราะของมาถึงก็ต้องนำออกมาขายงานหนังสือเลย โดยที่คนที่พรีไว้ยังไม่ได้รับของทั้งหมด  ซึ่งหลายท่านได้รับแจ้งว่าต้องรอตัวของแถมก่อนจึงจะส่งพร้อมกัน แต่ในขณะเดียวกันคนที่สั่งตรงกับทางค่ายก็ทยอยกันได้รับของแล้ว

.
ต้องขออธิบายก่อนว่าโดยทั่วไปกลยุทธ์การปล่อยของค่ายตัวเองก่อนร้านที่รับไปนั้นไม่ถือว่าผิดปกติอะไรขนาดนั้นในโลกธุรกิจช้าเร็วกว่ากันนิดหน่อยก็ได้ของเหมือนกัน เพียงแต่จังหวะของรอบนี้มันดันไปพ่วงกับการที่มีของวางขายปลีกในตลาดด้วย แน่นอนว่าใครจ่ายพรีเงินเต็มล่วงหน้าไปก่อนเป็นปีย่อมมีสิทธิ์เต็มที่ที่จะแสดงความไม่พอใจออกมาว่าทำไมถึงได้ของทีหลัง ถ้าเป็นแบบนี้ฉันจะพรีไปทำไม? ( เช่นเคยว่า to be fair เกม KS เจอทรงนี้บ่อยมากคือเกมมันส่งเลท แต่มีงานแฟร์ต้องไปจัด ก็ต้อง weight น้ำหนักเอาสำหรับผู้ผลิต) 

.
ต่อมาเป็นเรื่องการแปลที่ to be fair เช่นกันว่าการแปลการ์ดจำนวนมากขนาดนี้ย่อมมีโอกาสที่ความผิดพลาดจะหลุดรอดไปได้ อันนี้ในทางส่วนตัวที่มีการช่วยเค้า proof อย่างไวๆก็พบว่ายังมีจุดที่หลุดออกมาอยู่บ้าง ก็อยากให้ใจเย็นๆรอค่ายสรุปจุดที่ผิดพลาดและดูแนวทางการแก้ปัญหาก่อนครับ

.
แต่จุดที่เหมือนจะเป็นเรื่องเล็กๆสำหรับหลายคนแต่เมื่อมีเรื่องอื่นๆถาโถมมาขนาดนี้ก็ทำให้กลายเป็นเรื่องใหญ่ขึ้นนั้นคือการเว้นช่องไฟเวลามีการเติมวรรณยุกต์กับสระเข้าไปพร้อมกันจาก "เลี้ยงสัตว์" ก็จะกลายเป็น "เลี้ ยงสัตว์"  เป็นต้น โดยในทางทั่วไปผมคิดว่าเป็นความผิดพลาดที่ยอมรับได้ (acceptable) เพราะถ้าไม่ได้ break เกม และมันก็ไม่ได้โดดเด่นขนาดนั้นถ้าไม่ตั้งใจมอง แต่ก็เช่นเดียวกันว่าถ้ามีการจ่ายเงินไปจำนวนนี้ความคาดหวังก็สูงทำให้สามารถนำมาเป็นประเด็นความไม่พอใจได้ง่าย

.
ส่วนเรื่อง insert ขาดในนั้นผมได้รับแจ้งจากทางค่ายว่าได้ทำการติดต่อไปที่ Lookout games แล้วว่าสามารถดำเนินการอะไรได้บ้าง

/////////////////////
.
ในความเห็นส่วนตัวแล้ว Agricola 15 ภาษาไทยนั้นไม่ได้มีปัญหาในตัวเยอะแยะขนาดนั้น ปัญหามาจากปัจจัยภายนอกเสียส่วนมาก เรียกได้ว่าแทบไม่มีอะไรที่กระทบกับการเล่นจริงๆ ถ้าต้องการภาษาไทยแน่นอนว่ามันเป็นตัวเลือกเดียวที่มี และมันช่วยทำให้คุณได้เล่นหนึ่งในเกมอันดับต้นๆของโลกกับคนที่ไม่ถนัดภาษานักในเกมที่ต้องใช้ภาษาจริงๆ ต่อให้ไม่มีการแปลตัวเสริมที่เหลือออกมาก็ยังเป็นเกมที่พร้อมจะยืนกับคุณเป็น 100 กระดานจริงๆ (อันนี้พูดจากความเห็นจริงไม่มีใครจ้างนะ และก็พูดมาตั้งแต่แรกแล้ว) แต่ถ้ารู้สึกว่ามันแพงเกินไป (ซึ่งมันก็แพงแหละ) ผมคิดว่าเดี๋ยวมือสองกล่องขาด/บุบ น่าจะมาให้สอยกันเรื่อยๆ 

.
แต่อย่างที่ผมเคยบอกตั้งแต่โพสแรกๆเกี่ยวกับเรื่องนี้ คือถ้าจะเอาตัวภาษาอังกฤษละก็ผมมองไม่เห็นความจำเป็นอะไรที่จะต้องซื้อกล่อง Agricola 15 ไปซื้อกล่อง Revised ธรรมดามือสองดีกว่าถูกกว่าเยอะ นอกเสียจากว่าคุณจะชอบเก็บให้ครบๆ เท่านั้นเอง

/////////////////////
.
Fun Fact: ตอนครบรอบ 10 ปีก็มีข่าวจะทำ big box มาทำละแต่ไม่ได้ทำ ดันไปออก Revised Edition มาแทน ไอ้กล่อง 15 นี้ก็เลยอารมณ์เหมือนพึ่งนึกได้ว่าต้องทำกล่องหน่อยละกันมากกว่า

ช่วงนี้ปัญหาเกี่ยวกับเกม Agricola 15 นี้ถือว่าเยอะเรื่องอยู่ ในฐานะที่ผมเป็นติ่งเกมก็จะพยายามเอามาไล่เรียงดูครับ ก็ต้องยอมรับว่าเขียนด้วยความรู้สึก heavy heart กับมี bias ในการเขียนอยู่ประมาณหนึ่งเลยล่ะ โดยจะแบ่งออกเป็น 3 ช่วงคือ การตัดสินใจของ Lookout Games- ปัญหาจากทาง Lookout Games - ปัญหาจากทางไทยของ Tower Tatic Games

.
ผมเคยเขียนสรุปในโพสเก่าไปแล้วตอน Agricola 15 ตัว EN เปิดตัว อันนี้อยากเขียนลงรายละเอียดอีกทีเพราะรู้สึกว่า issue ที่ได้ยินมานั้นค่อนข้างปนเปและไม่แยกแยะประเด็นเท่าที่ควร (คือไม่พอใจก็แสดงออกกันได้แหละ แค่อยากแยกประเด็นไปว่าอันไหนลงที่ใคร แล้วอันไหนมันเป็นปัญหาจริงๆไหมนะ? )

/////////////////////
.
เราต้องเข้าใจก่อนว่า Agricola 15 ไม่สามารถเรียกได้ว่าเป็นกล่อง deluxed ไม่ใช่กล่อง complete big box หรือจะเรียกว่าครบรอบยังลำบาก เรียกว่าชุด Complete 'Base Kit' ทำกล่องใหม่รวมโปรโมที่คนปกติไม่ได้เอามาเล่นจะตรงกว่า

.
เอาจริงๆคือไม่รู้ว่าทำไมแต่ค่ายยุโรปเจ้าเก่าๆนี้มีปัญหาคล้ายกันหมดในเรื่องการตัดสินใจออกแบบสินค้า ซึ่ง Agricola 15 จาก Lookout Games ก็ไม่พ้นเรื่องนี้ 

.
เพราะมันคือ Agricola Revised Edition + Deck A + Deck B + [promo, Deck X, Deck Ferrie, Deck L, บอร์ด Season] ที่เอามาใส่กล่องใหม่เท่านั้นเอง

.
Agricola 15 นี้มันเลยไม่ Complete เพราะขาดตัวขยายสำหรับเล่น 5-6 คน (ที่ค่ายต้นทางมีการประกาศด้วยว่า -อาจจะ- ไม่ตีพิมพ์อีกแล้วเพราะขายไม่ค่อยดี) และไม่มีส่วนขยาย farmer of the moor (แต่ยังดีที่เค้าทำพื้นที่กล่องมาเผื่อให้ใส่ได้ด้วย)

.
ซึ่ง to be fair มันก็ไม่ได้ทำให้เกมขาดอะไรไป ตัวขยาย 5-6 คนถือว่าน่าเสียดายในแง่ ว่าเดิมก่อน Revised เกมนี้มันเล่นได้ 5 คน แต่เพราะการตัดสินใจที่ไม่ค่อยดีของค่ายก็เลยทำให้เล่นแค่ 4 คน แล้วไปทำตัว 5-6 มาแทนบีบให้คนอยากเล่น 5 เหมือนเดิมต้องซื้อเพิ่ม ในขณะที่การเล่น 6 คนนั้นค่อนข้างนานจนทำให้ไม่สามารถกางได้บ่อย

.
ส่วนตัวเสริม Farmer of The Moor นั้นจะเพิ่ม กลไกการเลี้ยงสัตว์อีกชนิด การแผ้วถางพื้นที่ และการให้ความร้อน ซึ่งผมชอบมาก แต่ว่ามันนับได้ว่าเป็นอีกเกมที่ซ้อนอยู่ใน Agricola ไม่ได้เป็นสิ่งที่จำเป็นต้องมี (แต่อยากให้ลองเล่นกันเพราะผมชอบมักๆ)

.
แต่คำถามก็กลับมาอยู่ดีว่าทำกล่องครบรอบใหญ่ทำไมไม่ทำให้ครบๆสมบูรณ์ไปเลยนะ ?

.
คนที่ไม่เคยมีเกมนี้มาก่อน เริ่มตรงนี้ก็ถือว่าครบมาก ส่วนคนที่ซื้อมาครบก่อนแล้วเป็นแฟนกลับถูกบอกว่าถ้าอยากได้โปรโมให้ครบก็ต้องซื้อเกมตัวหลักซ้ำอีกรอบหรือ? 

/////////////////////
.
ต่อจากการตัดสินใจ (แบบอิหยั่งว่ะ) ของค่ายเราจะมาดูเรื่องปัญหาการผลิตจากต้นทางกัน 

.
อย่างแรกคือราคา ซึ่งถือว่าแพงมากเทียบกับการที่ไม่มีอะไรใหม่เลย จ่ายแพงแต่ไม่ได้ของพรีเมี่ยมสมราคา ถ้าไม่ติดเรื่อง promo กับ event deck ที่ไม่ค่อยได้เล่นแล้ว ตัว Agricola 15 นั้นราคาสูงกว่าการซื้อตัว Revised + Deck A + Deck B แยกตามหลังเยอะมาก คุณจ่ายราคานี้กับเกม KS หลายๆเกมนี้ได้ Miniature + 3d insert กันหมดแล้ว

.
และเมื่อของมีราคาแพง ความคาดหวังก็มากตาม แต่กล่อง design สวยกลับสร้างความผิดหวังให้กับผู้ซื้อด้วยการใช้กระดาษด้านในที่บาง ทำส่วนฐานล่างไม่สามารถรองรับน้ำหนักกล่องทรงสองชั้นด้านบนได้ ทำให้กล่องยุบและทำให้น้ำหนักส่วนบนไปกดด้านมุมให้มุมกล่องฉีกขาดซ้ำ 

.
ซึ่งเอาจริงๆเราก็คุ้นกับ insert กระดาษกากๆที่ขาดในกล่องอยู่แล้ว ก็แค่เอาทิ้งเปลี่ยนใหม่ แต่ว่าปัญหาของ Agricola 15 คือ insert กากๆนี้มันดันใช้รองกล่องด้านบนอีกที

.
ปัญหาต่อมาคือรักษ์โลกแบบไร้สาระด้วยการทำ insert กระดาษที่ติดตรงทำมาห่วยมาก หยิบผิดทีก็ร่วงหลุด ต่อให้หยิบไม่ผิดก็เผยอของเทไหลออกมาอยู่ดี ไม่มีความพรี่เมี่ยมอะไรเลย

.
และอย่างสุดท้ายที่ไม่ค่อยมีคนพูดถึงคือ จำนวน token ให้มาน้อยเหมือนเดิม ราคาตั้งเท่านี้เพิ่มจำนวนอีกหน่อยไม่ได้หรือไง? มาแลกไทล์ไม้ x5 นี้มันทำให้มองยากขึ้นมาก ซึ่งจุดนี้เป็นปัญหาตั้งแต่กล่องปกติแล้วทำไมไม่แก้ไข?

/////////////////////
.
จากปัญหาที่มีอยู่แล้วของตัวสินค้าก็ทำให้ค่ายแปล/นำเข้าต้องเจอปัญหาที่เป็นกระแสตามมาหลายอย่าง อย่างแรกคือตัวแปรที่ควบคุมไม่ได้อย่างระยะเวลาการส่งที่ยืดออกมา

.
ตรงนี้ไม่ว่าจะบ่นอะไรก็เท่านั้นเป็นมันเป็นเรื่องการผลิตและขนส่งในระดับโลกก็คือทำได้แค่รอนั้นแหละ แต่การที่ของมาส่งช้าทำให้เกิดดราม่าเรื่องใหม่ตามมาเพราะของมาถึงก็ต้องนำออกมาขายงานหนังสือเลย โดยที่คนที่พรีไว้ยังไม่ได้รับของทั้งหมด  ซึ่งหลายท่านได้รับแจ้งว่าต้องรอตัวของแถมก่อนจึงจะส่งพร้อมกัน แต่ในขณะเดียวกันคนที่สั่งตรงกับทางค่ายก็ทยอยกันได้รับของแล้ว

.
ต้องขออธิบายก่อนว่าโดยทั่วไปกลยุทธ์การปล่อยของค่ายตัวเองก่อนร้านที่รับไปนั้นไม่ถือว่าผิดปกติอะไรขนาดนั้นในโลกธุรกิจช้าเร็วกว่ากันนิดหน่อยก็ได้ของเหมือนกัน เพียงแต่จังหวะของรอบนี้มันดันไปพ่วงกับการที่มีของวางขายปลีกในตลาดด้วย แน่นอนว่าใครจ่ายพรีเงินเต็มล่วงหน้าไปก่อนเป็นปีย่อมมีสิทธิ์เต็มที่ที่จะแสดงความไม่พอใจออกมาว่าทำไมถึงได้ของทีหลัง ถ้าเป็นแบบนี้ฉันจะพรีไปทำไม? ( เช่นเคยว่า to be fair เกม KS เจอทรงนี้บ่อยมากคือเกมมันส่งเลท แต่มีงานแฟร์ต้องไปจัด ก็ต้อง weight น้ำหนักเอาสำหรับผู้ผลิต) 

.
ต่อมาเป็นเรื่องการแปลที่ to be fair เช่นกันว่าการแปลการ์ดจำนวนมากขนาดนี้ย่อมมีโอกาสที่ความผิดพลาดจะหลุดรอดไปได้ อันนี้ในทางส่วนตัวที่มีการช่วยเค้า proof อย่างไวๆก็พบว่ายังมีจุดที่หลุดออกมาอยู่บ้าง ก็อยากให้ใจเย็นๆรอค่ายสรุปจุดที่ผิดพลาดและดูแนวทางการแก้ปัญหาก่อนครับ

.
แต่จุดที่เหมือนจะเป็นเรื่องเล็กๆสำหรับหลายคนแต่เมื่อมีเรื่องอื่นๆถาโถมมาขนาดนี้ก็ทำให้กลายเป็นเรื่องใหญ่ขึ้นนั้นคือการเว้นช่องไฟเวลามีการเติมวรรณยุกต์กับสระเข้าไปพร้อมกันจาก "เลี้ยงสัตว์" ก็จะกลายเป็น "เลี้ ยงสัตว์"  เป็นต้น โดยในทางทั่วไปผมคิดว่าเป็นความผิดพลาดที่ยอมรับได้ (acceptable) เพราะถ้าไม่ได้ break เกม และมันก็ไม่ได้โดดเด่นขนาดนั้นถ้าไม่ตั้งใจมอง แต่ก็เช่นเดียวกันว่าถ้ามีการจ่ายเงินไปจำนวนนี้ความคาดหวังก็สูงทำให้สามารถนำมาเป็นประเด็นความไม่พอใจได้ง่าย

.
ส่วนเรื่อง insert ขาดในนั้นผมได้รับแจ้งจากทางค่ายว่าได้ทำการติดต่อไปที่ Lookout games แล้วว่าสามารถดำเนินการอะไรได้บ้าง

/////////////////////
.
ในความเห็นส่วนตัวแล้ว Agricola 15 ภาษาไทยนั้นไม่ได้มีปัญหาในตัวเยอะแยะขนาดนั้น ปัญหามาจากปัจจัยภายนอกเสียส่วนมาก เรียกได้ว่าแทบไม่มีอะไรที่กระทบกับการเล่นจริงๆ ถ้าต้องการภาษาไทยแน่นอนว่ามันเป็นตัวเลือกเดียวที่มี และมันช่วยทำให้คุณได้เล่นหนึ่งในเกมอันดับต้นๆของโลกกับคนที่ไม่ถนัดภาษานักในเกมที่ต้องใช้ภาษาจริงๆ ต่อให้ไม่มีการแปลตัวเสริมที่เหลือออกมาก็ยังเป็นเกมที่พร้อมจะยืนกับคุณเป็น 100 กระดานจริงๆ (อันนี้พูดจากความเห็นจริงไม่มีใครจ้างนะ และก็พูดมาตั้งแต่แรกแล้ว) แต่ถ้ารู้สึกว่ามันแพงเกินไป (ซึ่งมันก็แพงแหละ) ผมคิดว่าเดี๋ยวมือสองกล่องขาด/บุบ น่าจะมาให้สอยกันเรื่อยๆ 

.
แต่อย่างที่ผมเคยบอกตั้งแต่โพสแรกๆเกี่ยวกับเรื่องนี้ คือถ้าจะเอาตัวภาษาอังกฤษละก็ผมมองไม่เห็นความจำเป็นอะไรที่จะต้องซื้อกล่อง Agricola 15 ไปซื้อกล่อง Revised ธรรมดามือสองดีกว่าถูกกว่าเยอะ นอกเสียจากว่าคุณจะชอบเก็บให้ครบๆ เท่านั้นเอง

/////////////////////
.
Fun Fact: ตอนครบรอบ 10 ปีก็มีข่าวจะทำ big box มาทำละแต่ไม่ได้ทำ ดันไปออก Revised Edition มาแทน ไอ้กล่อง 15 นี้ก็เลยอารมณ์เหมือนพึ่งนึกได้ว่าต้องทำกล่องหน่อยละกันมากกว่า
