---
title: "ไม่ได้เกี่ยวกับบอร์ดเกมเท่าไร แต่ช่วงนี้พบว่าเวลาเพื่อนมาบ้านผมมักจะสั่ง 'ข้าวม้วนไต้หวัน' ให้กินด้วยเหตุว่าฟังต่อๆกันมาว่ารู้จักครั้งแรกจากผม (ที่จริงๆก็รู้เพราะเพื่อนสั่งมากินอีกต่อ....)"
published: 2023-26-08
description: ""
image: ./images/487478499_1250228563777854_6886755929343471064_n.jpg
tags:
  - archived
category: archived
draft: false
---

ไม่ได้เกี่ยวกับบอร์ดเกมเท่าไร แต่ช่วงนี้พบว่าเวลาเพื่อนมาบ้านผมมักจะสั่ง 'ข้าวม้วนไต้หวัน' ให้กินด้วยเหตุว่าฟังต่อๆกันมาว่ารู้จักครั้งแรกจากผม (ที่จริงๆก็รู้เพราะเพื่อนสั่งมากินอีกต่อ....)

.
ที่เอามาเล่าเพราะเวลาเล่นบอร์ดเกมผมคิดว่าเราก็มักจะมองหาอาหารแนวใช้มือจับง่ายๆไม่เลอะกันอยู่แล้ว ข้าวม้วนไต้หวันก็ค่อนข้างลงล็อกอยู่เพราะมันแทบไม่เลอะเลย

.
ถ้าพูดง่ายๆมันก็คือข้าวเหนียวม้วนห่อไส้ที่อารมณ์อาหารตามสั่งแนวจีนๆหน่อย (เออก็มันอาหารไต้หวัน) อิ่มพอดีๆสำหรับผม เข้าใจว่าที่ไต้หวันก็กินกันเป็นอาหารเช้าแนวๆซาลาเปาไรงี้กันอยู่แล้ว แต่บ้านเรามีแบรนด์มาทำขายชื่อ ฟ่านถวน  (ซึ่งจริงๆอาหารมันก็เรียกฟ่านถวนอยู่แล้วด้วย คือทรงเดียวกับว่ามีคนมาเปิดแบรนด์ชื่อซูชิ ขายซูชิอ่ะคุณ - อันนี้ไม่ได้รับตังมาโพสนะ)

.
คือเมื่อก่อนปกติผมจะชอบสั่งแร็พเท็กซัส แต่หลังๆสั่งฟ่านถวนบ่อยกว่าคือมันดูลงตัวดีระหว่างอยากกินแบบไทยๆและมีความ grab and go. แล้วเห็นชิ้นเล็กๆแต่มันแน่นอยู่เหมือนกันเพราะเป็นข้าวเหนียว แล้วก็ไม่รู้สึกกินไม่อิ่มแถมเลอะแปลกๆอย่างข้าวปั้น 7-11

.
ถ้ามีอะไรไม่ดีก็คงเป็นที่ราคาแพงอยู่ 100+ ต่อชิ้น กับไม่รู้ทำไมสาขาแถวบ้านผมใช้เวลาน๊านนนนาน
กว่าสั่งแล้วจะมาถึง (คือไม่รู้ทำช้าหรือลูกค้าเยอะ)

.
เนื่องจากมันก็เป็นอาหารแนวพื้นบ้านทั่วไป ก็คิดว่าเผื่อร้านไหนจะลองเอามาลงเมนูดูครับ แบบข้าวม้วนคะน้าหมูกรอบไข่ดาวงี้ แต่สำคัญว่าตอนกินมันต้องไม่แตกเลอะมือ (แอบเดาว่าคนนำเข้าก็คงกะมาจับกลุ่มพนักงานออฟฟิตสายรีบ)

![](./images/487505596_1250228570444520_5717098134664801457_n.jpg)
