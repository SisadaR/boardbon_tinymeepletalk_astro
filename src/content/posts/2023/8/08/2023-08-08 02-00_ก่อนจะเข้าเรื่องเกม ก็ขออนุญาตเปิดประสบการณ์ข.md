---
title: "ก่อนจะเข้าเรื่องเกม ก็ขออนุญาตเปิดประสบการณ์ข้างเคียงว่าด้วย..... การบอกลามันยากจริงๆ"
published: 2023-08-08
description: ""
image: ./images/487505655_1249339460533431_6721040834246426875_n.jpg
tags:
  - archived
category: archived
draft: false
---

ก่อนจะเข้าเรื่องเกม ก็ขออนุญาตเปิดประสบการณ์ข้างเคียงว่าด้วย..... การบอกลามันยากจริงๆ

.
คือเกมนี้เป็นหนึ่งในเกมที่เอามาออกงาน asian board game festival  แล้ว เออ...... ไม่ถูกจริตผมเท่าไร (ซึ่งเกมมันมี target ของมันอ่ะนะ แค่ไม่ใช่ผม ซึ่งเดี๋ยวเล่าให้ฟัง)

.
แล้วกลายเป็นว่าผมเกิดอาการทางจิตอะไรซักอย่างคือหลังจากนั้นผมก็ไม่สามารถเดินไปเทสเกมไหนได้อีก เพราะในใจผมกลัวว่าผมจะไม่กล้า 'ตัดบท' เวลาไม่อยากเล่นต่ออีก คือโหมดเดินในงานเราแค่อยากรู้แค่ว่าเกมมันเล่นยังไงอ่ะ ไม่ได้อยากเล่นจนจบขนาดนั้น

.
คือพอดีตอนเทสนี้นั่งกันหลายคนแล้วมีคนที่ผมไม่รู้จักปนอยู่ด้วย เลยรู้สึกเกรงใจที่จะขอยกเลิกก่อนเพราะเราไม่เอ็นจอยแล้วเกมมันนานกว่าที่ควรจะเป็น ซึ่งเอาจริงๆผมสกิมกติกาคร่าวๆล่ะก็รู้แหละว่าไม่โดนแน่ พอกำลังจะชิ่ง ไปโต๊ะอื่นแต่ ยอร์ก (Burning Boardgame) มันนั่งล่ะ (โทษแม่มไว้ก่อน... ฮา) แล้วเก่ง (เซมากิ) , โส (so-called board game) กับน้องอีกคนก็มาอยากจอยด้วย เราก็แบบอ่ะนั่งฟังก็ได้

.
ฟังกติกากับวิธีเล่นก็รู้เท่าที่อยากจะรู้แล้วอ่ะ ไม่อยากนั่งต่อแล้ว (คือมันก็ไม่ใช่ความผิดอะไรของเกมนะ) แต่แบบเหมือนโดนเกมลงทัณฑ์หาปุ่ม leave ไม่เจอ โชคดีหลุดออกมาได้กลางเกมเพราะเค้าเรียกกรรมการขึ้นเวที แต่สภาพจิตผมแบบไม่อยากเทสเกมอะไรแล้วหว่ะ สมองปิดสวิทซ์เรียบร้อยไม่อยากฟังเกมใหม่ๆ กลัวไม่สนุกแล้วมีคนอื่นนั่งด้วยจะถอยไม่ได้โคตร cursed.....เดินเจอโต๊ะว่างก็ไม่อยากนั่งซะดื้อๆ ซึ่งบรรยากาศมันต่างจากตอนเราฉายเดี่ยวหรือตอนที่นักออกแบบมาขอคำปรึกษาเยอะเลย (เอาจริงๆก็มีหลายเกมที่มู๊ดประมาณนี้แต่พอดีเกมไว.... )  จบการบ่น

-----------------------------
.
เอาล่ะมาเข้าเรื่องกันดีกว่า เกม Bansan เนี่ยจะเล่าถึงตลาดสดในมาเลย์ ธีมก็คือเราจะเป็นพ่อค้าแม่ค้าเปิดแผงขายของในตลาดสด ในขณะเดียวกันก็อยากที่จะเดินซื้อของจากร้านอื่นมาเพื่อทำอาหารจานต่างๆที่เราเห็นกันในมาเลเชียด้วย พวกสะเต๊ะ, นาซีเลอมัก, เรินดัง ไรงี้

.
แกนหลักของเกมเลยคือการ negotiation ที่พอถึงตาเราจะต้องไปคุยต่อรองราคากับแผงอื่น ก็คุยกันแบบ open เลยซื้อมาขายไป โดยเราจะซื้อของจากแผงตัวเองไม่ได้ แต่สามารถสั่งของจากตลาดกลางมาลงที่ร้านของใครก็ได้ (ลงตัวเองก็ได้ หรือคุยกับเพื่อนว่าเดี๋ยวสั่งของให้แต่ว่าช่วยแบ่งขายเราหน่อยไรงี้) พอเราได้ของมาก็เอาไปทำ set collection ทำเงิน จบ

.
ข้อเริ่มที่ข้อดีและที่ผมชอบมันมากๆ คือ visual ที่ใส่ใจในระดับสูงมาก!! ฉากบังเงินของผู้เล่นจำลองมาจากกระเป๋าเงินที่ไม่เหมือนกันเลยและมีเรื่องราวแฝงอยู่ อาหารที่แม้จะอ่านแค่ชื่อแต่เราก็จินตนาการถึงการเดินซื้อของในตลาดสดได้ไม่ได้ยาก (ผมบอกเลยว่าเกมยูโรซื้อ cube ส่วนมากทำบรรยากาศนี้ไม่ได้)

.
ความใส่ใจที่เข้ามาในกลไกเกมคือพอเราทำอาหารเสร็จเนี่ยมันจะมีขยะที่ต้องเอาไปทิ้งตามถังสามชนิด ซึ่งหนึ่งในแอคชั่นของเราก็คือไปเทขยะทิ้งด้วย และถ้าตอนที่เราไปเทขยะเนี่ยมันมีขยะล้นออกมาเราก็จะได้เงินเพิ่ม

.
แต่เช่นเดียวกับเกมอื่นๆในกลุ่มที่เห็นได้ชัดว่าพยายามจะนำเสนอ message อะไรซักอย่างที่ไม่ใช่แค่เกม พอมาอยู่ในเลนส์ของสายจริงจังแล้วระบบเกมมันเละเทะมาก 

.
ปัญหาที่เด่นสุดคือการเจรจานี้มั่วฉิบหาย เพราะเราไม่รู้ว่าอีกฝ่ายอยากได้อะไร เนื่องจากเราไม่รู้ว่าเค้ามี order อะไรในมือแล้วอยากได้อะไรกี่ชิ้น แล้วของมันก็ไม่ใช่แบบซื้อมาแล้วไปแปรรูปไปทำอะไรต่อ คือรู้แหละว่ามันต้องเอาไปทำอาหารซักจานแค่นั้นเลย ก็คือสรุปพูดราคากันไปแบบอ่ะ พอใจล่ะจบก็ได้ ใสๆแยกย้ายใบละริงกิต สามใบสองริงกิต...

.
อีกอย่างคือ event ออกมาเยอะแบบโคตรพ่อโคตรแม่เลย เติมของที event มาทีแล้วก็ทำ state กระดานเปลี่ยนแบบมั่วไปหมด และเกมไม่มีอะไรที่ชวนให้อยากคุยก่อนถึงรอบเพราะเลเยอร์มันไม่อะไรซับซ้อนกว่านั้น เรียกได้ว่าหลับรอ เล่น 4 คนก็พอแล้ว ถ้าเล่น 8 คนตามที่เกมบอกว่าทำได้นี้คือพังระดับยกกำลัง

.
พูดโดยสรุปคือเอาไปเผานั้นแหละ แต่ผมคิดว่ามันเป็นเกมที่ดีสำหรับกลุ่มครอบครัวนะ อย่างถ้าคุณ enjoy กับการเจรจาใน china town นี้เกมนี้ก็อาจจะเหมาะเลย พวก event หรือการสุ่มไรเนี่ยถ้าไม่มานั่งคิดจริงจังเน้นลุ้นเฮฮา enjoy เดินตลาด

.
( คือใน china town เนี้ยถ้าคิดเลขเป็นปุ๊บราคามันจะรู้เลยว่าต้องซื้อขายเท่าไร เพราะ roi มันแน่นอนตามรอบ อยู่วงคิดเลขได้นี้คือจบเลย ความสนุกไม่เหลือแล้ว เกมแห้งกว่า 18XX series อีก แต่ตอนที่คิดเลขไม่เป็นทั้งวงนี้สนุกดีนะ)

![](./images/487233868_1249339590533418_2437726770650253924_n.jpg)

![](./images/487787542_1249339870533390_6260460908944968885_n.jpg)
