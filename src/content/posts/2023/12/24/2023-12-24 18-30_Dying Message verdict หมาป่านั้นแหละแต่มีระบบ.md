---
title: "Dying Message"
published: 2023-24-12
description: ""
image: ./images/489012981_1256660293134681_7780796647414106926_n.jpg
tags:
  - archived
  - bite_size
category: archived
draft: false
---

Dying Message #bite_size 

verdict: หมาป่านั้นแหละแต่มีระบบลดการมโนกับตายแล้วเหงาด้วยกลไกบอกใบ้หลักฐานชี้ตัวคนร้าย 

:
คงไม่มีใครไม่รู้จักเกม Werewolf หรือหมาป่า (หรือมาเฟีย) และมันอาจจะเป็นเกมแรกด้วยซ้ำที่ทำให้คุณชักนำให้มาสู่วงการเกมกระดาน แต่เรื่องหนึ่งที่คนก็บ่นกันเหลือเกินว่าตายคืนแรกนี้เหงาฉิบหาย  ซึ่งไอเดียที่จะแก้ปัญหาแนวนี้ก็ถูกนำเสนอโดยเกมรุ่นใหม่อยู่ตลอด โดยรอบนี้เป็นคราวของ  Wise Box 

:
วิธีการเล่นก็ไม่ต้องพูดเยอะแยะก็หมาป่าตามขนบ... เอ้าหลับตา เอ้าไอ้นี้ตาย เอ้าโหวต ตามด้วยแกน่ะซิคนร้าย แกน่ะซิคนร้าย ลูกฉันเป็นคนดี รอบก่อนผมก็ตัวโกงรอบนี้ไม่ใช่แน่ วนลูป.... แต่ช้าก่อนนั้นมันแค่การดำเนินเกมตามปกติ เพราะเกมมีทวิสที่น่าสนใจอยู่นั้นคือโดนเก็บแล้วยังไม่ตายลับ คุณยังสื่อสารกับเหล่าผู้รอดได้ด้วย รวม ร่าง เข้า ท ร งงงง เอ๊ย dying messageeeeeee

:
คือเกมมันจะมีการ์ดหลักฐานที่ก็เป็นการ์ดของ random ทั่วไปผสมกับตัวอักษรบ้าง รอบนึงจะสุ่มออกมาจำนวนหนึ่ง เวลาใครโดนคิลก็จะเห็นใช่มะว่าใครคือคนร้าย เราก็จะเลือกการ์ดที่เอาไว้สื่อถึงคนร้ายมาอันนึง แบบจะสื่อถึงสีเสื้อ รูปร่างหน้าตา บลาๆก็แล้วแต่ว่าเชื่อมจิตเก่งแค่ไหน ทว่าว่าคนร้ายเองก็สามารถแทรกแซงกลบเกลื่อนได้ด้วยการยัดหลักฐานปลอมมาสองใบ อย่างเช่นคนตายอาจจะหยิบการ์ดรูบิคเพื่อใบ้ว่าคนร้ายมันเสื้อฮาวายเว้ยเห้ย ในขณะที่คนร้ายก็ทำ gat pat เชื่อมโยงบ้างหยิบๆอันอื่นไปปั่นให้คนชี้คนอื่นในวงตามไปอีกสองใบ

:
ก็คือลืมตามาในแต่ละรอบนอกจะเจอคนหายไปหนึ่งก็จะเจอการ์ดหลักฐานอยู่ 3 ใบก็เชิญไปคุยกันต่อ............. ที่เหลือก็บทหมาป่าๆทั่วไป เป็นหมา (ชื่อจาวิสตามตัวจริงที่เป็นสัตว์เลี้ยงของนักออกแบบ) ปกป้องคนไม่ให้ตาย มีคู่รัก มีบลาๆแบบที่น่าจะคุ้นเคยกันเพิ่มเติมว่ามีเล่นกับหลักฐานด้วย

:
ผมคิดว่าปัญหาของเกมแนวนี้แบบดั่งเดิมคือ
- ตายคืนแรกไม่มีอะไรทำ
- คนมโนเยอะฉิบ ตรรกะแบบถ้ามองจากนอกวงคือบ้งฉิบหาย
- ดูยากว่าไอ้คนรู้บทคนอื่น (Seer,Merlin) นี้มันอยู่ไหน? รู้จริงป่ะว่ะ? ชี้นำกากหรือตายไวเกมกร่อยอีก 

ซึ่งพอมีของตรงกลางให้คุยก็เลยเออก็ดูเป็นวิธีแก้ปัญหาพวกนี้ได้น่าสนใจดี คือจะมั่วยังไงก็แบบคุยกันอยู่แค่การ์ดไม่กี่ใบนี้แหละอย่าไปไกลเกิ๊น

:
แต่คือมันก็หมาป่าอ่ะนะ ยังไงจำนวนคนเล่นก็สำคัญ น้อยไปก็ไม่สนุกเยอะไปก็หลับตาร่ายบทนาน ส่วนตัวคิดว่าซัก 7-10 คนน่าจะกำลังดี  คิดว่าถ้าชอบแนวหมาป่าอยู่แล้วก็น่าจะชอบเกมนี้กันต่อ แต่ถ้าไม่ชอบก็น่าจะไม่ชอบอยู่ดีแค่อาจจะรู้สึกว่า pain น้อยลงถ้าต้องไปจอย โอกาสที่ผมนึกออกว่าตัวเองจะเอาไปกางก็คงแก๊งหน้าใหม่ใสๆ เพราะมันไม่ได้ยุ่งยากไปกว่าหมาป่า ระบบการ์ดตรงกลางมันก็ช่วยให้การคุยการมโนมันยังจับต้องได้อยู่ไม่ได้เลื่อนลอยจนเกินไป 

:
มีติดๆอยู่อันหนึ่งจากการอ่านรูลคือมันไม่ได้บอกว่าไอ้ทีมคนร้ายที่ม่องไปแล้วต้องยังไงไปช่วยใคร ไปยืนให้ปรึกษาคนร้ายด้วยกันก็ไม่ได้ซิเดี๋ยวคนอื่นรู้ ดูแล้วก็น่าจะเหงาๆอยู่เหมือนกันนะ แบบถ้ามีมิติมินิเกมของคนในฝั่งโลกวิญญาณก็อาจจะดีมั้ง? กับแอบคิดว่าการ์ดหลักฐานมันยังดูเกาะกลุ่มแบบแปลกๆนิดหน่อย ทำให้ธีมในการจำกัดวงชี้นำมันทำได้ไม่สะดวกนัก 

:
จริงๆผมเล่นเกมนี้ตอนงาน TIBM แต่เกมก็ออกมาก่อนหน้านั้นซักพักแล้ว และผมได้รับเกมนี้มากล่องนึงจากผู้ผลิตหลังจบงาน TIBM โดยข้อเขียนนี้เป็นการแสดงความเห็นตามปกติไม่ได้เป็นการโปรโมตหรือชวนเชื่อ

--------------------------------
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/488818618_1256660363134674_7760730410854092245_n.jpg)

![](./images/488676947_1256660246468019_4241445006481434575_n.jpg)
