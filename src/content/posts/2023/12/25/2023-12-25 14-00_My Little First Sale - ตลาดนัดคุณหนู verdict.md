---
title: "My Little First Sale - ตลาดนัดคุณหนู"
published: 2023-25-12
description: ""
image: ./images/489115414_1256661706467873_3438372187377783802_n.jpg
tags:
  - archived
category: archived
draft: false
---

My Little First Sale - ตลาดนัดคุณหนู

verdict: เกมแนว double guessing ดักทางสองชั้นว่าจะขายของให้ใครสำหรับผู้เล่นกลุ่มครอบครัว 

:
ธีมของเกมคือเราจะเป็นเจ้าของร้านเครื่องเขียนที่จะมาแข่งกันดึงดูดลูกค้ากัน ในรอบหนึ่งจะเริ่มจากการที่เราจะเปิดมาก่อนว่าคุณหนูๆลูกค้าอยากได้เครื่องเขียนชนิดไหนมาเรียงกันให้ดูก่อนจากนั้นเกมจะเปิดสินค้าให้ผู้เล่นผลัดกันดราฟ์เข้ามือ

:
แนวคิดเกมแบบ double guessing คือเราจะต้องเลือกของโดยที่ไม่รู้ว่าคนอื่นจะเลือกเหมือนเราไหม จะชนหรือจะหลบดี โดยเกมนี้เราเองก็จะมองเห็นคร่าวๆแล้วว่า pooling ของลูกค้ามีอะไรและผู้เล่นแต่ละคนมีของในมือประมาณไหน และความน่าสนใจคือของแต่ละชิ้นจะมีโบนัสในการสะสมเยอะๆด้วยทำให้ต้องมาแข่งกันจำนิดนึง

:
การขายของจะเป็นความลับเพราะมีฉากกั้น  เราจะต้องที่เลือกตั้งราคาสินค้า 3 อย่างพร้อมกับใส่ป้ายไทล์เบรคไว้ด้วยกรณีที่ตั้งขายเท่ากัน หรือจะเลือกเล่นการ์ดโทรโข่งแทนก็ได้ในกรณีที่อยากขายม๊ากกกกกกมาก พอยกฉากมาคนที่ตั้งราคาถูกสุดก็จะได้ลูกค้าไป ถ้าเท่ากันก็ดูเลขไทล์เบรค แต่ว่าของมันไม่ได้มาฟรีๆเพราะพวกการ์ดสินค้ามันมีต้นทุนด้วย เกมจบด้วยการนับแต้มกำไรในตอนท้ายว่าใครมีเยอะสุด

:
แต่ระวังให้ดีเพราะ pain point ของร้านเครื่องเขียนก็คือไอ้เด็กเหี้ยที่จะมาขโมยของยังไงละ!! โดยมันนับเป็นลูกค้าเหมือนกันแต่ว่าไม่จ่ายตัง........ ใครเปิดมาแล้วลำดับการขายไปโดนเจ้าเด็กพวกนี้ก็ซวยไป แต่ในเชิงเกมมันก็ทำให้มีการพยายามดักทางขายหลบ ก็ช่วยเขย่าให้เกิดอารมณ์ลุ้นได้ดี

:
เกมค่อนข้างเบากว่าที่ปกติผมเล่นไปเยอะอยู่เหมือนกันแต่คิดว่ากลุ่มครอบครัวเล่นกับลูกหรือ new entry ที่ชอบลุ้นๆว่าเปิดมาจะชนกันไหมก็น่าจะชอบนะ เกมภาพสวยงามน่ารักดี เงินแบบสะท้อนแสงวิ้งวับ สำหรับเกมขนาด 30 นาทีแอบรู้สึกว่ากล่องใหญ่ไปหน่อย (แต่ของทำมาใหญ่เต็มกล่องดี) ถ้าใครชอบแนวนี้อันที่ไม่ได้คล้ายเท่าไรแต่ได้ฟีลบางอย่างร่วมกันในกล่องเล็กกว่าก็น่าจะ For Sale! มั้ง

:
เกมนี้ MeanBook  คู่มือ Board Game ภาษาไทย ส่งมาในฐานะสำนักพิมพ์เอามาให้ผมลองครับ จริงๆก็เดินๆดูตอนที่ไปตั้งบูธในงาน Game Till Dawn มาละแต่ไม่ได้เล่นจริง โดยข้อเขียนนี้เป็นการแสดงความเห็นตามปกติไม่ได้เป็นการเขียนเพื่อโฆษณา

--------------------------------
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/489301746_1256661479801229_4866286415423360703_n.jpg)

![](./images/489530325_1256661446467899_1432990774730008560_n.jpg)

![](./images/489989381_1256661496467894_3593796517594384124_n.jpg)
