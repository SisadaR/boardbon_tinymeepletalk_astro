---
title: "Bios: Megafauna 2 (เกมเวอร์ชั่นสอง) ตอนนี้เปิดให้จองแล้ว โดยผ่านการให้ซื้อพ่วงกับ Bios : Genesis 2nd (เกมตีพิมพ์ครั้งที่สอง) โดยต้องบวกเพิ่มอีก $66"
published: 2017-03-05
description: ""
image: ./images/pic3493249.png
tags:
  -archived
  -ks
  -news
  -กะจะเขียนนิดเดียว
  -ทำไมยาว
category: archived
draft: false
---

#news #ks Bios: Megafauna 2 (เกมเวอร์ชั่นสอง) ตอนนี้เปิดให้จองแล้ว โดยผ่านการให้ซื้อพ่วงกับ Bios : Genesis 2nd (เกมตีพิมพ์ครั้งที่สอง) โดยต้องบวกเพิ่มอีก $66

• Full copies of BG2 + MF2 = $105
• Full copies of BG2 + MF2 + Pax renaissance = $130

เนื่องจากรายละเอียดของเวอร์ชั่นสองยังออกมาไม่เยอะ แต่เห็นว่าต่างจากเวอร์ชั่นแรกหลายอย่าง เลยขออธิบายอิงจากตัวแรกที่ผมเคยเล่นล่ะกันซึ่งอาจจะไม่ตรงกับเวอร์ชั่นสองทั้งหมดนะครับ ตัวเกมให้เราควบคุมและวิวัฒนาการสัตว์ตระกูลไดโนเสาร์ที่ต้องคอยปรับตัวไดโนเสาร์ของเราให้อยู่รอดในสภาพอาหารและภูมิประเทศต่างกันไป โดยตอนจบเราอยากจะให้สัตว์ของเรามีประชากรบนโลกเยอะที่สุด 
 
 
'แนวคิด'วิธีเล่นค่อนข้างง่าย (แต่รับรองว่าประสบการณ์ตอนอ่านกติกาไม่สนุกแน่นอน) คือในแผนที่แต่ล่ะช่องจะมีไทล์อาหารที่ถูกสุ่มเข้ามาการที่สัตว์ของเราจะไปอยู่ตรงนั้นได้จะต้องไปซื้อการ์ดที่สามารถกินอาหารตรงนั้นได้มาติดตัว อย่างเช่นเป็นหัวมัน ก็ต้องมีการ์ดอุ้งเท้าที่มอบความสามารถในการขุดให้ ตัวเกมใช้สัญลักษณ์ง่ายๆไม่ซับซ้อนเป็น ตัวอักษร 9 ตัว 9 คุณสมบัติ ในกรณีนี้เรียกว่า B ที่ย่อมาจาก Browser ที่แทนความสามารถในการขุดพืช อาหารบางแบบอาจจะต้องใช้ BH , BB อะไรเทือกนั้น แต่ก็จะมีธีมเป็นพืช/สัตว์ที่มีจริงๆในยุคนั้น
 
 
มีการ์ด DNA ให้เราซื้อจากกองกลาง เราก็ไปซื้อมาใส่สัตว์ของเราง่ายๆแค่นั้น แต่เราต้องควบคุมสัตว์หลายชนิดก็ต้องเลือกหน่อย ระหว่างเล่นเราก็จะค่อยๆขยายพันธ์สัตว์ของเราผ่านการปรับตัวไปกินอาหารแบบนี้แหละ จะย้ายถิ่นแบบธรรมดาหรือสร้างสัตว์ชนิดใหม่ที่แตกสายวิวัฒนาการออกจากสัตว์ตัวเดิมของเราก็ได้ ถ้าเราจะไปแย่งที่สัตว์ตัวอื่นก็จะมีเงื่อนไขรองมาวัดว่าใครจะได้อยู่ตรงนี้กันไป หรือเราจะเปลี่ยนเป็นไป'ผู้ล่า' สัตว์ตัวอื่นที่กินพืชอยู่ตรงนั้นก็ได้ (กลายเป็นกลุ่มของ สัตว์กินเนื้อ->สัตว์กินพืช -> พืช) ตัวสัตว์ที่โดนกินก็ไม่ได้ตายแค่มันครบระบบนิเวศเฉยๆ แต่ถ้าสัตว์ที่ถูกล่ามีการวิวัฒนาการจนจนสัตว์กินเนื้อกินไม่ได้ก็เตรียมตัวตายไป อย่างเช่นไปซื้อการ์ด S (Speed) มาเพิ่มจนวิ่งตามไม่ทันไรงี้
 
 
ตัว MF1 นี้ผมเล่นแล้วสนุกก็จริงเพราะธีมมันเจ๋งมากอินทุกมูฟ แต่เหมือนคนอื่นจะไม่ค่อยอินเท่าไร (เอาจริงๆก็เข้าใจได้เพราะมั่วฉิบหายยังไม่ทันทำอะไรอุกกาบาตตก อากาศเปลี่ยน ต้นไม้ตาย ทำเราอดตายรัวๆไรงี้ ถ้ามาเล่นแบบกะวางแผนจริงจังเกมนี้ผมไม่แนะนำอย่างแรง) แต่เห็นว่าตัว MF2 มีการปรับให้มีสัดส่วนของความเป็นเกมเพิ่มขึ้นมาเยอะ แล้วก็เหมือนกับเปลี่ยนจากไดโนเสาร์/สัตว์เลี้ยงลูกด้วยนม ไปเป็นพวกแมลง/หอยทาก/พืช/สัตว์มีกระดูกสันหลังเล็กๆ แทน ผมเองก็รออ่านตัวกติกาใหม่อยู่เหมือนกัน
 
 
MF2 มีกิมมิคเล็กๆนิดหน่อยตรงที่จุดเริ่มต้นของเกมสามารถเอาตอนจบของ BG2 มาเป็นข้อมูลในการ setup เริ่มต้นได้ ตรงนี้เอาจริงๆผมคิดว่างั้งๆไม่ต่างกับ random setup อะไร แต่ว่าถ้าเราได้เล่นตั้งแต่ BG2 แล้วน่าจะสนุกดีในแง่อารมณ์ร่วม เพราะว่าพัฒนามาตั้งแต่เป็นสัตว์เซลเดี่ยวในทะเลจนกลายร่างขึ้นบกมาเป็นไดโนเสาร์ (แล้วก็จะมี Bios : Origin ที่กำลังจะเอามาทำใหม่ออกปีหน้า ให้เราเตรียมตัวไปออกเดินทางสู่อวกาศด้วย)
 
 
เช่นเคยว่านี้คือเกมของ Phil Eklund เจ้าพ่อเกมแบบจำลองที่เนื้อหาลงลึกและสัดส่วนความเป็น'เกม'ที่ผู้เล่นควบคุมได้มีค่อนข้างน้อยเหมาะกับกลุ่มผู้เล่นเฉพาะกลุ่ม แนะนำให้ลองเล่นเกมของนายคนนี้ซักเกมก่อนตัดสินใจไปกด pack คู่มา (แต่ถ้ามองในความคุ้ม กด pack รวม 3 เกมก็ค่อนข้างคุ้มทีเดียวนะ) 
 
 
ถ้าสนใจก็ไปกดสั่งเพิ่มให้ KS ของ Bios : Genesis 2 ได้โดยตรงเลย (เห็นเค้าเขียนไว้ว่าจะส่งแยกกันนะ เพราะงั้งอาจจะไม่โดนภาษีเลยก็ได้มั้ง?) https://www.kickstarter.com/projects/684398802/bios-genesis-2nd-edition-begin-evolve-conquer/description

#กะจะเขียนนิดเดียว #ทำไมยาว

Description from the publisher: Bios: Megafauna starts where the predecessor game Bios: Genesis left off, with the invasion of the land on the daybreak of the Phanerozoic eon. Starting as either a plant, mollusk, insect, or vertebral skeletal type, your flapping, paddling, and squawking carnivores a...
