---
title: "UberStax เป็นที่วางการ์ดที่ผมทดลองใช้มาซักพักล่ะ เลยเอามาเล่าสู่กันฟัง"
published: 2017-29-05
description: ""
image: ./images/511983211_24013966308292169_675615707555767230_n.jpg
tags:
  - archived
  - mini_review
  - เรื่อยเปื่อย
category: archived
draft: false
---

#mini_review #เรื่อยเปื่อย UberStax เป็นที่วางการ์ดที่ผมทดลองใช้มาซักพักล่ะ เลยเอามาเล่าสู่กันฟัง
 
 
จุดขายของตัว UberStax คือระบบที่เหมือนกับตัวต่อ Lego คือเราสามารถเอามาต่อให้สั้น/ยาว/สูง ได้ตามใจ (แต่ถ้าต่อสูงขึ้นก็ต้องต่อส่วนฐานให้ลึกขึ้นเพื่อไม่ให้ล้ม) setup ก็เสียบเอาตามรูป การออกแบบโดยรวมใช้งานได้ดีมากเลย มีช่องว่างกว้างพอให้วางความหนาระดับไทล์ได้แล้วก็มีที่กั้นเล็กๆกันร่วงด้วย
 
 
แพ๊คนึงมี 6 ชิ้นโดยทั่วไปก็เพียงพอสำหรับผู้เล่นหนึ่งคน แต่ปกติผมเอาไว้ใช้กับพวกของส่วนกลางนะ ประหยัดพื้นที่เล่นเกมดี แต่ตัวของมันเองพอเอามาเก็บกองๆหลายๆแพ๊คแล้วถ้าไม่หากล่องมาใส่ก็เกะกะพอดู แล้วก็มีน้ำหนักรวมเยอะพอควร
 
 
ปกติผมจะมีกล่องจับฉ่ายที่จะรวมพวกของส่วนกลางไว้ใช้หลายๆเกมอยู่ จำพวกถาดใส่ token/เหรียญพลาสติก/กระดาษ,ปากกา/ตัว UberStax นี้ก็กลายเป็นสมาชิกใหม่ในกล่องนี้ไปเรียบร้อย ก่อนหน้านี้ผมมีที่เสียบการ์ดที่ไปเอามาจาก Ticket To Ride : Asia ด้วยขนาดเล็กดีแต่ว่ามีข้อเสียคือล้มง่ายไปหน่อย
 
 
พูดถึงเหรียญส่วนกลางไว้ใช้หลายๆเกม ผมพึ่งฝากเพื่อน back เหรียญเหล็กของ Clan of Caledonia เอาไว้ ในแง่ของจำนวนหน้าเหรียญของ Scythe ดีกว่าเพราะมีตัวเลขเยอะแต่พอดีผมไม่ชอบเหรียญบาทมันเท่าไรเพราะเหรียญมันดู fix ธีมเอเชียไปหน่อย ใส่กับหลายๆเกมที่มีธีมยุโรปแล้วน่าจะประดักประเดิดพิลึก ตอนแรกจะเอาของ Brass แต่ว่าอันนั้นมีแค่เหรียญ 1 กับ 5 เลยรอของ CoC แทนเพราะมีหน้า 10 ด้วย 
 
 
UberStax ราคาถ้ามองรวมๆต่อแพ็คก็ไม่ถูกเท่าไร 10USD ยังไม่รวมส่งและภาษี แต่ตอนผมสั่งไปพอดีมันเป็น KS ที่เปิดรอบสอง ค่าส่งถือว่าถูกมากเทียบกับสั่งปกติ เลยสั่งไป 10 แพ๊ค ราคารวมค่าส่งกับภาษีไปจบที่แพ๊คล่ะ 36x บาทได้ ตอนนี้แกะใช้อยู่ 4 แพ๊คก็คิดว่าพอดีๆนะ  
 
 
เป็นของอุปกรณ์เสริมแนวของเล่นที่แพงไปหน่อยกับพกยากไปนิดเพราะพอรวมๆแล้วมันแอบหนักกับเกะกะพอดู แต่ถ้าไม่ติดเรื่องนี้ในแง่การใช้งานผมคิดว่าดีมากใช้แล้วชอบ ยังไม่เห็นร้านไหนในไทยเอาเข้ามา (ถ้าเอามาแล้วขายซัก 250-300 ได้นี้เด็ดเลย แต่ถ้าบวกกำไรแล้วไปถึง 400 นี้อาจจะต้องคิดตอนซื้อหน่อย) ใครอยากได้ก็สั่งตรงได้จาก uberstax.com มันมีให้เลือกหลายสีแต่ผมจัดมาสีดำล้วนเพราะคิดว่าน่าจะเอามาปรับใช้ง่ายกว่า

![](./images/510544171_24013966318292168_2031905666223123651_n.jpg)

ต่อแบบ 6 ชิ้นที่มันหายไปชิ้นนึงเพราะต้องเอาไปต่อข้างหลังกันล้ม

![](./images/510959830_24013966221625511_7651477512687625010_n.jpg)

กล่องทั่วไปที่ผมจะพกติดไว้ตอนเล่นเกมเสมอ ก่อนหน้านี้แยกเป็นสองกล่อง นี้พึ่งลองเอามารวมกันเพราะยัดใส่กล่องเปล่าตัวเสริม Anachrony พอดี

![](./images/511263630_24013966321625501_7266878411502319215_n.jpg)
