---
title: "อันนี้เป็น KS กระเป๋าใส่เกมของไทย ถ้าผู้ซื้ออยู่เมืองไทยค่าส่งฟรี (ได้รับการยืนยันจากเจ้าของสินค้า) อันนี้ผมจะพูดแค่ 'Tank' ที่เป็นเป้ใส่เกมอันใหญ่นะ เพราะนึกไม่ออกว่าจะซื้ออันที่เล็กใส่ได้แค่เกมสองเกมไปทำไม"
published: 2017-22-01
description: ""
image: ./images/a0b2f97ed78037a3b64ae80da44e4bf5_original.png
tags:
  - archived
  - thought
  - พูดยาวๆ
  - สรุปสั้นๆ
category: archived
draft: false
---

#thought อันนี้เป็น KS กระเป๋าใส่เกมของไทย ถ้าผู้ซื้ออยู่เมืองไทยค่าส่งฟรี (ได้รับการยืนยันจากเจ้าของสินค้า) อันนี้ผมจะพูดแค่ 'Tank' ที่เป็นเป้ใส่เกมอันใหญ่นะ เพราะนึกไม่ออกว่าจะซื้ออันที่เล็กใส่ได้แค่เกมสองเกมไปทำไม
.
#สรุปสั้นๆ 
.
- ถ้าเล็งพวก Game Canopy จัดของไทยเจ้านี้แทนได้เลย!! ถูกกว่าเยอะ ส่งฟรีด้วย  GameCanopy +สายสะพาย + ถุงกันน้ำ 154 usd VS  Tank มีครบเหมือนกัน 85 usd
.
- ส่วนตัวไม่ซื้อ ไม่ใช่เพราะไม่ดี แต่เพราะไม่ตอบโจทย์ของผม (อธิบายด้านล่าง)
.
#พูดยาวๆ (ย้ำว่าพูดแค่ Tank นะ)
.
.
โจทย์ผมคือ กระเป๋าแบกเกมจากรถไปร้าน ระยะทางไม่เกิน 50 เมตร
.
.
โดยทั่วไปผมคิดว่ามันคุ้มนะ ผมเองก็เป็นสายที่ต้องแบกเกมเกือบ 10 เกมทุกครั้งตอนไปนัดเล่นเกมทุกอาทิตย์อยู่แล้ว ยิ่งท้ายรถนี้มีเกมใส่เผื่อไว้อีกหลายสิบ ตอนนี้ใช้กระเป๋าไนลอนของ IKEA รุ่น FRAKTA https://goo.gl/nifXjp (รูปประกอบจาก reddit นะครับไม่ใช่ของผม) แบกเกมอยู่ ข้อเสียคือมันสะพายไม่ได้กับตอนถือจะเจ็บมือเพราะมันหนัก แล้วก็ไม่มี protection อะไรทั้งนั้น เป็นถุงทรงสี่เหลี่ยมธรรมดา
.
.
แต่ที่ไม่ซื้อ Tank (และสินค้าคู่แข่ง) เพราะผมคิดว่า 'แพง' ไปสำหรับสิ่งที่ผมอยากได้ (3000 THB)
.
.
เทียบกับคู่แข่งอื่นในตลาด [Game Canopy 154$] [Board and Bit 119$] ก็ถือว่าถูกกว่า แถมคุณภาพโดยรวมก็ดีกว่า แต่ส่วนตัวผมอยากได้แค่แบบ Game Haul ขายบน Amazon แค่ 20 usd https://goo.gl/eXssaZ แน่นอนว่าคุณภาพงาน กับสายสะพายมันเทียบกันไม่ได้ แต่ก็มีกันน้ำ มีฟองกันกระแทก แล้วก็สามารถสะพายระยะใกล้ๆ จากรถไปร้านได้ คือมัน just work ในแบบที่ผมต้องการพอดี
.
.
วัศดุตัวฝาบอกว่าทำจากหนัง ไม่แน่ใจว่าเพราะตรงนี้หรือปล่าวที่ทำให้ราคาเพิ่ม แต่เวลาผมแบกเกมผมไม่ได้อยากแบกแล้ว 'หล่อ' ถ้าเอาออกแล้วมันถูกลงก็อาจจะน่าสนใจขึ้น (อาจจะไม่ต่างก็ได้พอดีผมไม่มีความรู้เรื่องราคาวัศดุ ถ้าไม่ต่างก็ข้ามข้อนี้เลยฮะ) 
.
.
ถ้ามีคนทำเวอร์ชั่น low cost ราคาต่ำกว่า 1,000 เมื่อไรอาจจะซื้อซักสามใบ ราคานี้ผมอิงการกระเป๋า 'คาฮอน' (Cajon: กลองทรงกล่องแบบนึง) ที่รูปทรงแทบจะเหมือนกัน ราคาขายประมาณ 500-800
.
.
edit: ไปเจอดูกระเป๋า Cajon ใน Amazon https://goo.gl/khIL8K แล้วแม่งเหมือนกับ Game Haul เลย แสดงว่าต้องมีโรงงานผลิตอยู่ที่เดียวกันแต่เปลี่ยนป้ายแน่นอน สำคัญว่าที่ไหนเนี่ยล่ะ (กระเป๋า 800 ค่าส่งมาไทย 1400 -_-)

The board game bag that brings the best of aesthetics, durability, and mobility
