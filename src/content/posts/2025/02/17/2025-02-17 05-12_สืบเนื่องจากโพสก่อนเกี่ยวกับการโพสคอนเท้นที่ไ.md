---
title: "สืบเนื่องจากโพสก่อนเกี่ยวกับการโพสคอนเท้นที่ได้รับของจากผู้ผลิตใน bgl มันมีเหตุการณ์ต่อเนื่องหลายอย่าง ทีนี้ก็มีอันที่ผมคิดว่ากระทบกับผมในแบบที่ไม่สบายใจนัก ก็เลยคิดว่ามีเรื่องต้องชี้แจงเพิ่มครับ"
published: 2025-17-02
description: ""
tags:
  -archived
category: archived
draft: false
---

สืบเนื่องจากโพสก่อนเกี่ยวกับการโพสคอนเท้นที่ได้รับของจากผู้ผลิตใน bgl มันมีเหตุการณ์ต่อเนื่องหลายอย่าง ทีนี้ก็มีอันที่ผมคิดว่ากระทบกับผมในแบบที่ไม่สบายใจนัก ก็เลยคิดว่ามีเรื่องต้องชี้แจงเพิ่มครับ

tldr; โพสนี้เป็นการพูดถึงเรื่อง 'เจตนาของผม' ณ ตอนที่โพสว่าไม่ได้ตั้งใจปั่นหรือบิดคำ ส่วนเรื่องความไม่เข้าใจกันในระดับบุคคลมีการพูดคุยกันแล้วเข้าใจกันดีไม่มีกล่าวโทษกัน

---
ต้องบอกก่อนว่าผมพยายามจะย้ำ scope ให้อยู่แค่เรื่องเดียวนะนั้นคือ 'ณ ตอนที่ผมโพสไปนั้น ผมมองอะไรและคิดอะไรอยู่' 

คือปกติผมไม่ค่อยสนใจนักเวลาใครๆพูดถึงในแง่ไม่ดีเพราะสุดท้ายแต่ละคนก็มีมุมมองเป็นของตัวเอง แต่พอมีการที่ผม 'ถูกโยงเหมา' ไปว่าเป็นพวก 'ตั้งใจบิดข้อความ สร้างความเข้าใจผิด เรียกทัวร์มาลง' นั้นผมคิดว่ามีผลกระทบกับความน่าเชื่อถือในการแสดงความเห็นของผมเยอะ อย่างน้อยผมก็คิดว่าตัวเองมีภาพลักษณ์ว่าจะชมจะด่าก็คิดอย่างนั้นจริงๆ อวยเพราะชอบจริงหมั่นไส้ก็รู้สึกจริงไม่ได้โดนจูงด้วยยอดไลก์ยอดแชร์ เลยคิดว่าต้องมาชี้แจงซักหน่อย

คือผมพูดผิดพูดไม่ถูกใจอันนี้ไม่มีปัญหานะ เพราะสุดท้ายมันก็คือตัวผมเองที่ทำสิ่งนั้นๆไป แต่การถูกบอกว่าตั้งใจปั่นให้ทัวร์ไปลงทั้งๆที่ไม่ใช่เรื่องจริงนั้นเรียกว่ารบกวนจิตใจผมพอควร

---
ย้ำก่อนอีกทีว่าไม่ได้ที่มาเขียนเพื่อแก้ตัวหรือไปบอกใครกลับหรือส่งทัวร์ไปให้ใคร แต่ก็เพื่อบอกว่าตัวเองมองอย่างไร ส่วนใครจะคิดอย่างไรมองว่าผมทำถูกไม่ถูกก็เป็นสิทธิ์ของแต่ละคนที่จะใช้บรรทัดฐานของตัวเองครับ

---
timeline 

- [fact] 29 มค BLG มีการ update กติกาใหม่ ส่วนสำคัญของเรื่องนี้คือข้อ 6,7,9 ที่ลงรายละเอียดเกี่ยวกับคอนเทนต์เกม การโพสลักษณะซ้ำๆ และการยิง ads เชิงพาณิชย์ ว่ากันง่ายๆก็คือทำกรอบมากันพวกรับงานมาโพสรัวๆจนกลุ่มมีแต่โพสเกมเดียวซ้ำๆ ซึ่งไม่เป็นผลดีสำหรับคนมาดู

- [fact] 13 กพ ช่วงเช้า ผมแชร์โพสที่เขียนถึงเกมหนึ่งไปแล้วโดนลบ สอบถามไปก็ได้รับคำตอบว่ามีการจำกัดคอนเท้นเชิงพานิชย์ก็เลยต้องขอลบ 

- [opinion] 13 กพ ณ ตอนนั้นผมมองว่า patch 29/01 เนี่ยมันแค่ป้องกันบอมโพส ผมเองมองตัวเองแค่ว่าฉันเล่นเกม ฉันมีความเห็น ฉันแชร์ไม่ได้มีอะไรมากกว่านี้ ช่วงเวลาที่ลงก็ห่างจากตอนเปิดตัวเป็นอาทิตย์แล้วเลยไม่คิดว่าจะติดปัญหาเรื่องบอมโพส และผมคิดว่าตัวเองมีความเป็น user content เต็มที่นะ แต่ของมันได้มาฟรีก็ต้องเขียนบอกทุกคนไว้เป็นข้อมูลไม่รู้สึกว่าตัวเองอยู่ในเงื่อนไขพาณิชย์ แต่โอเคโดนลบก็เข้าใจได้เพราะมันมีเรื่องการค้ามาเจือ ก็มองต่อว่าโอเค...ตอนนี้มันเข้มประมาณนี้แหละถึงได้เอาไปบอกเล่ากันต่อ

- [fact] 13 กพ ช่วงบ่าย ก็เลยโพสในหัวข้อว่า 'เดี๋ยวนี้แชร์คอนเท้นแบบที่ได้รับเกมมาจากค่ายไม่ได้แล้วนะ' [opinion โปรดสังเกตว่าผมใช้คำว่า 'จากค่าย']  เนื้อหาต่อจากนั้นจะเป็นมุมมองส่วนตัวที่ ณ ตอนที่เขียนผมคิดว่ามันมีแค่เรื่องความเข้าใจในข้อจำกัดของ platform และบริบทของกลุ่ม ลงท้ายดัวยชวนให้คนที่เน้นติดตาม content จาก bgl ถ้าสนใจเจ้าไหนอยากฝากกดติดตามกันจะได้ไม่พลาดความเห็นหลากหลายของเกมออกใหม่เพราะบาง content มันแชร์เข้าไปไม่ได้

- [fact] 14 กพ bgl ออกอัพเดทลงรายละเอียดเงื่อนไขเกี่ยวกับการโพสเพิ่มเติม อย่างเรื่อง การโปรโมทเกมเปิดตัวจะมีการจำกัดจำนวนคอนเท้นที่จะยอมให้โพส, ระยะเวลาล็อก 60 วัน etc... 

---
ที่ผมอยากจะชี้แจงมีแค่นี้ครับ ว่าในมุมมองของผมเทียบกับข้อมูลที่มีตอนนั้น (วันที่13) มันไม่ได้มีรายละเอียดอะไรแบบที่เห็นกันในวันที่ 14 นะ ผมคิดว่าผมเขียนแบบไม่ได้ตั้งใจปั่นเรียกยอด และผมก็ไม่รู้สึกว่าตัวเองต้องการ engagement อะไรจากการทำแบบนี้ (นี้มันเพจ passion นะเฟ้ย) ผมสนใจการพูดคุยในหลายแง่มุมกับหัวข้อต่างๆและการแสดงความรู้สึกส่วนตัว ไม่ได้สนใจเรื่องชี้นำไปด่าใครนะ ผมนึกไม่ออกว่าจะได้อะไรจากสิ่งนี้ คือโดนลบโพสก็เลยมาเล่าให้ฟังง่ายๆแค่นั้นเลย ไม่ได้มาเวย์บ่นหรือโวยวายว่าทำไมโพสไม่ได้ ฉันอย่างนี้ ฉันอย่างโง้น

ส่วนเรื่องผลกระทบหรือ effect ต่างๆจากการที่โพสออกไปมันก็เป็นเรื่องที่ต้องยอมรับมันนะ ไม่คิดจะปฏิเสธใดๆ

ซึ่งผมเองก็ได้รับ feedback มาจากทาง bgl ว่า ณ ตอนที่โพสไป ณ วันที่ 13  ก็มีคนติดต่อเข้าไปสอบถามเรื่องเงื่อนไขการโพสเข้าไปเยอะ ซึ่งในมุมของผมนั้นผมเองก็โพสโดยอิงจากกติกาที่ update สุด ณ ตอนนั้น ตอนที่โพสเองก็มองแค่ว่าตัวเองกำลังบอกเล่าสถานะการณ์ทั่วไป แต่ผลมันออกไปดูในทาง panic สำหรับหลายๆคน แล้วทาง bgl ก็ได้รับผลกระทบหลายอย่าง ในทางต่อมาคือวันถัดมากติกาที่ลงรายละเอียดก็ถูกเพิ่มเข้ามาเพิ่ม ถ้ามีสิ่งที่อยากจะขอโทษก็มีเรื่องนี้ครับ เพราะไม่ได้ตั้งใจให้ไปในทางนั้น

---
ผมน่าจะทำหัวข้อได้ดีกว่านี้ไหม? 

- ผมคิดว่ามันดีกว่านี้ได้ แต่มองย้อนกลับไป ณ ข้อมูลตอนที่เขียนผมก็ไม่คิดว่าตกหล่นในระดับผิดพลาด แน่นอนว่ามันสามารถพูดได้ว่าไม่ครบถ้วน 100% แต่ก็ไม่ได้ตั้งใจละเว้นบางส่วนหรือบิดเพื่อก่อให้เกิดความเข้าใจผิด โดยอิงจากข้อมูล ณ ตอนนั้น ยิ่งปกติผมไม่ได้มองว่าตัวเองเป็นโพสข่าว มีแค่แสดงความเห็นไปเรื่อย การจะต้องระบุชี้ชัดยิ่งกว่าพาดหัวข่าวก็อาจจะเป็นความคาดหวังที่เกินจริงไปไหมนะ?

---

thank you for your time. ขอกลับไปบ่นเกมแล้ววววววว

Send a message to learn more

Link: https://www.facebook.com/1235656441901733/posts/1211776750956369
