---
title: โพสนี้เป็นโพสที่อาจจะยาวไปหน่อยแต่ไม่จำเป็นต้องใส่ใจหากไม่ได้รู้จักผมพอประมาณแล้วก็อยู่ใน
  BGL เป็นประจำ เป็นโพสที่ไม่ได้ส่งต่อหรือให้ประโยชน์ใดต่อกิจกรรมบอร์ดเกมของใคร สามารถข้าม(และควรจะข้าม)ได้เลยครับ
published: 2025-27-06
description: ''
image: ./images/511942264_1327080606092649_3218367980762913460_n.jpg
tags:
  - archived
category: archived
draft: false
---
โพสนี้เป็นโพสที่อาจจะยาวไปหน่อยแต่ไม่จำเป็นต้องใส่ใจหากไม่ได้รู้จักผมพอประมาณแล้วก็อยู่ใน BGL เป็นประจำ เป็นโพสที่ไม่ได้ส่งต่อหรือให้ประโยชน์ใดต่อกิจกรรมบอร์ดเกมของใคร สามารถข้าม(และควรจะข้าม)ได้เลยครับ 

---
โดยโพสนี้จะพูดถึง BGL จากความรู้สึกและมุมส่วนตัว ดังนั้นจะมี bias จากมุมมองและข้อมูลของผมคนเดียว โปรดทำความเข้าใจก่อนว่ามันย่อมมีส่วนที่สะท้อนถึงอารมณ์ส่วนตัวที่ไม่ได้สะท้อนความเป็นจริงในภาพรวม หรือสื่อว่าคนอื่นต้องมองอย่างไรนะ 

ใดๆก็ตามนี้ไม่ใช่โพสที่ทำมาเพื่อโจมตีใครทั้งทางตรงและทางอ้อม หรือมาเพื่อปั่นดราม่าแต่อย่างใด แต่มันก็มีความรู้สึกกระทบกับจิตใจที่เก็บไว้แล้วอยากแสดงออกก็เลยเขียนออกมาครับ

---
ในช่วง 8 ปีที่ผ่านมา (2017-2025) ผมตั้งโพสใน BGL ไป 1557 โพส เหมือนจะไม่เยอะแต่พอหารมาแล้วก็จะพบว่าผมตั้งโพสในคอมมูนิตี้นี้ทุกๆ 1.8 วัน ส่วนปริมาณ comment ก็คงเกินไปหลายเท่าตัวอยู่ เรียกได้ว่าตัวผมค่อนข้าง integrate อยู่กับสังคมแห่งนี้เยอะมาก ทุกวันนี้ไม่รู้ทำอะไรก็ยังมากด refresh อ่านโน้นนี่อยู่เสมอ (แต่ถ้ามองอีกมุมก็ไม่ได้ทำประโยชน์อะไรแค่แชร์รีวิวจากเพจนั้นแหละ)

ใดๆคือไม่ได้บอกว่าเยอะแล้วจะดีอ่ะนะ แค่อยากจะบอกเฉยๆว่าเรา engagement กับคอมมูมาตลอด 8 ปี มันเป็นสถานที่ที่เปิดคอมเปิดมือถือเข้ามาก็จะแวะดูตลอด เรียกว่าผ่านช่วงเหตุการณ์มาเยอะแหละ

แต่ตัวเลขการโพสนี้ก็หยุดมาตั้งแต่ วันที่ 12 Feb 2025 หรือเป็นเวลาเกือบ 5 เดือนแล้วที่ผมไม่ได้โพสอะไรลงไปอีก และอย่างน้อยในระยะสั้นก็น่าจะยังเป็นแบบนี้อยู่ แต่ก็ยังมีแวะเวียน comment ตามจังหวะไม่ได้หายตัวไปไหน

สาเหตุสำหรับผมมันมีหลายอย่างแต่ในเชิงภาพรวมที่สุดก็คงเป็นตัวพื้นที่กับตัวผมมันต่างขยับไปในทิศทางที่ทับซ้อนกันน้อยลง ซึ่งมันก็เป็นทั้งเรื่องจังหวะและความต้องการของชีวิตผมเองแล้วก็ ทิศทางของตัวกลุ่มเองทั้งจากคนดูและแล้วก็สมาชิกที่วนเวียนกันไป ตรงนี้ก็เรื่องธรรมดาไม่มีอะไรพิเศษ

---
ส่วนในเชิงรายละเอียดหลักสำหรับผมก็เป็นเรื่องความน่ารำคาญใจของระบบระเบียบนี้แหละ คือผมเขียนแล้วรื้อใหม่หลายเวอร์ชั่นมาเป็นเดือนๆจนนี้ก็ผ่านมา 4-5 เดือนแล้ว ไม่ว่าอันไหนก็ดูดรามาติกทางอารมณ์เยอะแถมยาวกว่านี้หลายเท่า ในฉบับนี้ก็เลยอยากเขียนแบบสรุปความรู้สึกให้สั้นที่สุดละกัน ซึ่งแน่นอนว่ามันขาดรายละเอียดที่มาที่ไปเยอะเหมือนกัน แต่ก็ไม่ได้อยากเขียนให้อ่านแล้วชวนคิดว่ามันมีเหยื่อหรือคนร้ายอะไรแบบนั้นเพราะมันไม่มี 

แบบเข้าประเด็นเลยคือ BGL หลัง patch จัดระเบียบพวกร้านค้าเนี่ยมันมีบรรยากาศหลายอย่างที่ทำให้ผมค่อนข้างอึดอัด

ในแง่ 'ทิศทางกับความเรียบร้อย' ผมคิดว่ามันดีขึ้นอย่างเห็นได้ชัดนะ อย่างที่เคยบอกมาตลอดว่าผมเห็นด้วยกับทิศทางแล้วก็เข้าใจในความจำเป็นของมันว่าทำไมต้องเป็นแบบนี้ ในหลายๆแง่แล้วชุมชนก็ได้พื้นที่กลับคืนมาเยอะอยู่

แต่ใน 'เชิงการดำเนินการ' มันค่อนข้าง 'questionable' สำหรับผม ด้วยวิธีการดำเนินงานที่ไม่มีความแน่นอน เปิดมาโพสบางแบบต้องมาตั้งคำถามว่าแบบนี้ลงได้เหรอแล้วทำไมแบบโน้นได้แบบนี้ไม่ได้ รวมไปถีงความ consistance ในการบังคับใช้ก็ขึ้นๆลงๆ 

สำหรับผมแล้วมันกลายเป็นสถานที่ที่มีกติกาจุกจิกเกินไปแต่ดันมีคนกดปุ่มอยู่คนเดียวพร้อมกับทีมงานเงาที่มาคอยกด report โน้นนี้ตลอดเวลา ทั้งแบบบ้าจี้ทำตามกติกาที่แสนจะจุกจิกหรือไม่ก็ report เพราะเคยโดนมาก่อนแล้วทำไมอีคนนี้มันทำแบบกรูแล้วไม่โดน อันเป็นผลศักยภาพการดูแลที่ไม่ดีเลยเมื่อเทียบรายละเอียดของกลุ่มที่เพิ่มขึ้นมา ซึ่งสำหรับผมแล้วรายละเอียดกติกาขนาดนี้มันต้องสำหรับกลุ่มที่จะอนุมัติรายโพสและมีทีมงานช่วยดูแล้ว

ซึ่งใดๆก็นั้นแหละไม่ใช่พื้นที่ที่ผมจะไปกำหนดอะไร คนที่เค้าโอเคมีความสุขกับระบบระเบียบแบบนี้ก็มีเยอะแยะ มันก็เลยเป็นสาเหตุของการไม่ได้รู้สึกอยากโพสอะไรเพราะคิดว่าเรากับพื้นที่ในภาพรวมมันไม่ได้ align กันขนาดนั้นอีกแล้ว ซึ่งจริงๆมันก็เป็นมาเรื่อยๆสะสมกันมาแต่ช่วง patch ล่าสุดมันมีหลายเหตุการณ์ที่ทำให้ทริกเกอร์ว่าโอเค.....ฉันไม่อยากหรือมีความกล้าจะไปโพสอะไรอีกแล้ว ก็เลยหยุดไปทั้งๆแบบนั้น

---
ในมุม personal มากๆก็คิดว่า ด้วยความที่ทางพื้นที่ขอให้ 'เข้ามาคุยกันก่อน' อยู่เสมอ แต่แอคชั่นที่ผ่านมาสำหรับผมนั้นไม่ได้มีส่วนไหนเลยที่ชวนให้อยากเข้าไปคุย (คือเห็นแบบนี้แต่ผมเป็น introvert ที่ไม่ชอบการคุยอะไรตัวต่อตัวเอามากๆ)

คือมันจะมีเหตุการณ์หลายๆอย่างที่ทางพื้นที่สามารถ 'เข้าไปคุย' เป็นการส่วนตัวกับโพสที่มีปัญหาทางอื่นก่อนก็ได้ แต่เลือกที่จะใช้วิธีไปตอบประกาศอะไรบ้างอย่างในโพสนั้นๆแทน มันทำให้ผมรู้สึกถึงการประกาศใช้อำนาจมากกว่าจะเป็นการเข้าไปพูดคุย ก็ยิ่งทำให้ภาพลักษณ์ของการ  'เข้ามาคุยกันก่อน'  นั้นดูประหนึ่งต้องไปขอความกรุณาในทิศทางเดียวมากกว่าอย่างไรชอบกล ซึ่งในมุมมองของผมแล้วแอคชั่นอย่างลบแล้วไปบอกกล่าวตามหลังดูจะเข้ากับไอเดียนี้มากกว่า

ผมอาจจะดรามาติกเยอะไปเองและความจริงมันก็ไม่มีส่วนใดเป็นอย่างที่ผมคิดก็ได้ แต่นี้ก็เป็นสิ่งที่ผมรู้สึกและคิดว่าอยากจะสื่อออกไปว่าผมคิดอย่างไรครับ  ซึ่งผมเองก็มีอีโก้และถือดีอยู่นั้นแหละตามความเป็นมนุษย์ที่รู้สึกว่าถ้าต้องโพสอะไรแล้วมาโดน censorship โน้นนี้ทั้งๆที่ก็ทำตามแนวทางของกติกาแล้วก็ไม่ไปวุ่นวายส่วนนั้นเสียจะดีกว่า

![](./images/512708735_1327080602759316_342416223328007778_n.jpg)
