---
title: "Cat Between Us พิชิตใจยัยแมวเหมียว"
published: 2025-19-06
description: ""
image: ./images/508287949_1320234996777210_6429113428403642135_n.jpg
tags:
  -archived
category: archived
draft: false
---

Cat Between Us พิชิตใจยัยแมวเหมียว

การ์ดเกมคั่นเวลาที่แอบลุ้นกว่าภาพน่ารัก เกมจะให้เราแข่งกันว่าใครจะเดินเข้าไปใกล้น้องแมวได้มากกว่ากัน

---
ไอเดียหลักของเกมคือ hand management ที่ผู้เล่นจะต้องผลัดกันวางการ์ดตัวเลขไปตามช่องสิ่งของตรงกลางกระดาน โดยจะวางแค่คนละสามใบ พอวางครบเราจะมาดูว่าตัวเลขผลรวมของสิ่งของแต่ละใบเป็นเท่าไร จากนั้นก็ให้มาดูการ์ดที่เหลือในมือเราแล้วก็เดินตามเลขนั้นๆ ผู้เล่นที่เดินเข้าใกล้แมวมากที่สุด (ตำแหน่งจะสุ่มใหม่ทุกรอบ) ก็จะชนะในรอบนั้นไป และคนที่ชนะครบสามครั้งก็จะชนะเกม

---
เกมอาจจะฟังเหมือนไม่มีอะไร แต่มันก็มีเรื่องต้องบริหารอยู่นะ เพราะเกมนี้การ์ดเลขไม่ซ้ำกันก่อนอื่นเราก็ต้องดูมือตัวเองก่อนว่ามี เลข/ไอคอน อะไรบ้าง แล้วระหว่างเล่นการ์ดในมือเรามันจะเดินได้ใกล้หรือไกล ควรจะเก็บไว้ในมือหรือทิ้งไปดี หรือแม่งอัดเลขใหญ่ใส่ไอคอนชาวบ้านดีหว่า ด้วยความที่ไอคอนหนึ่งมันรับการ์ดได้แค่สองใบ ความเฮฮาของเกมก็จะมาตอนเพื่อนมันใส่การ์ดเลขอะไรว่ะเนี่ยมาลงไอคอนที่เรามีแล้วเลขเปลี่ยนไปเยอะนั้นแหละ

เกมมีระบบ catch up อยู่หน่อยๆ คือพอยิ่งเราเล่นชนะเยอะเราก็จะได้จั่วการ์ดเยอะขี้น ซึ่งเหมือนจะดีแต่ว่าเรายังเล่นได้แค่ 3 ใบเหมือนเดิมแปลว่าการ์ดที่เหลือในมือเราจะเยอะขี้นเป็นผลทำให้ต้องเดินไกลกว่าคนอื่นๆ เวลาเล่นจริงก็เรียกว่ามันเฉลี่ยๆให้ชนะไล่ๆกันนั้นแหละ

---
ด้วยความที่มันการ์ดเกมเล็ก กลยุทธ์มันก็ออกไปทาง 'ประหนึ่งว่าได้คิด' คือมันควบคุมอะไรไม่ค่อยได้หรอก แต่ในแง่ความบันเทิงสั้นๆสำหรับเกมคั่นเวลาผมค่อนข้าง happy กับเกมนะ คือมันก็เรียกเสียงเฮฮาได้ทุกครั้งที่มีคนลงเลขไม่ว่าจะวงเกมเมอร์หรือวงครอบครัวขำๆ เพราะมันทำให้เราอยู่กับเกมตลอดว่าพอมูลค่าการ์ดเปลี่ยนเราจะทิ้งหรือจะเก็บใบไหนดี

---
อ่านข้อเขียนนี้และอื่นๆได้ที่ https://forum.tinymeepletalk.com/d/45-cat-between-us

---
this is a gifted product from Box & Brew Café and Board Games, no money changed hand for this content. ได้รับสินค้าโดยไม่มีค่าใช้จ่าย คอนเทนต์ทำเพื่อแสดงความเห็นส่วนตัวเกี่ยวกับเกมโดยไม่มีการจ้างวาน

![](./images/509364612_1320235046777205_5560179043115734095_n.jpg)

![](./images/508615736_1320235050110538_891525832826009997_n.jpg)

![](./images/509267261_1320235053443871_2155078296665214776_n.jpg)

![](./images/509428890_1320658533401523_1460048040840975107_n.jpg)

![](./images/508824926_1320658516734858_5627944698649388582_n.jpg)

![](./images/508976401_1320658536734856_8327292208481004833_n.jpg)

![](./images/508850149_1320235290110514_7389761930847075701_n.jpg)
