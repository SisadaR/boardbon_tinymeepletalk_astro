---
title: Concordia
published: 2025-08-29
description: ""
image: ./images/540980828_1383624257104950_5193660916249435598_n.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม ในบรรดาเกมที่ผมมี CliniC จากนักออกแบบเดียวกับ Tramways ที่เล่นวันก่อน จัดว่าเป็นเกมที่มีเอกลักษณ์แตกต่างจากเกมอื่นเยอะอยู่เพราะเป็นเกมธีมสร้างโรงพยาบาล ที่ใช้แนวคิดการวางไทล์แบบ 2.5 มิติเพราะต้องดูชั้นบนล่าง พ่วงด้วยระบบการบริหารจัดการที่มีหมอกับคนไข้ไม่พอยังต้องมาจัดการที่จอดรถสุดวุ่นวาย ตบท้ายด้วยระบบการรักษาคนไข้แบบลืมจรรยาบรรณแพทย์ไปเลยจ้า (แต่สนุกฉิบ)
ถ้าคุณไม่เคยเล่นเกมนี้มาก่อนความสนุกของเกมจะมาจากความจุกจิกในการวางเลย์เอ้าท์ของไทล์ว่าแผนกต้องห้ามติดกัน ห้องรักษาคนไข้ก็ต้องติดห้องสตาร์ฟ and so on... พ่วงด้วยระบบว่าเวลาหยิบคนไข้กับแพทย์เดินไปมาเราต้องแทรคด้วยว่าเดินเยอะไหมเพราะยิ่งเยอะก็ยิ่งเสียแต้ม

ความท้าท้ายจริงๆของเกมจะมาจากที่คนไข้ในเกมจะมีความหนักของอาการหลายระดับ ซึ่งเราก็ต้องใช้หมอที่มีความชำนาญการระดับเดียวกันมารักษาแต่ถ้าระดับไม่เท่ากันก็ต้องไปหาพยาบาลมาช่วยเสริม แต่ทั้งนี้ทุกรอบหมอของเราจะอ่อนล้า(ไม่ก็โง่ลง)ทำให้เราต้องไปหาพยาบาลมาเพิ่ม (ทำให้ที่จอดรถไม่พออีก...) และคนไข้นั้นระดับอ่อนๆนี้ให้กำไรเราน้อยแต่ถ้ายิ่งอาการหนักเราก็ทำเงินได้มาก เพราะฉะนั้นกลยุทธ์ที่ทำให้คุณชนะเกมนี้ก็คือ...... รีบเก็บคนไข้มานอนที่โรงพยาบาลของเราแล้วก็ปล่อยไว้งั้นแหละให้อาการหนักขึ้นเรื่อยๆ แล้วค่อยรักษา... ซึ่งเราจะเรียกวิธีนี้กันว่าการ 'บ่ม' เพื่อสร้างสายพานเนื้อแดงมาทำเงินกันนั้นเอง...........

ถึงจะบอกว่าเป็นเกมแนวคิดแผนมาจากบ้านก็จริงแต่ด้วยความที่มันมีโมดูลเยอะ (แบบโคตรเยอะจนไม่ต้องซื้อครบก็ได้ หนีซอมบี้ยังมี) พอหยิบจับมาผสมกันเราก็จะพบว่าไอ้ท่าคิดมาจากบ้านที่เราเตรียมมาถ้าใช้วิธีสลับเปลี่ยนโมดูลไปเรื่อยก็ทำให้ใช้ท่าเดิมยากอยู่นะ แต่ใดๆก็เป็นเกมสายงึมงำกับตัวเองเยอะหน่อย ในหลายๆแง่เล่น solo อาจจะสนุกกว่า
อีกเรื่องที่หลายคนอาจจะไม่รู้คือจริงๆเกมนี้มันทำมาจากไอเดียว่าอยากทำ Age of Steam in 3D ถ้าใครเคยเล่นมาก็จะเห็นความเชื่อมโยงแหละว่าไอ้การวางไทล์กับเดินคนไข้ก็คือภาพสะท้อนการวางรางหรือเส้นทาง คนไข้เองก็คือทรัพยากรหายากที่ต้องบริหารจัดการและส่งป้อนอย่างเป็นระบบไปพร้อมๆกับต้นทุนการจัดการที่เพิ่มขึ้น

ในหลายๆแง่เกม overly complex ไปเยอะ ตัวเสริมก็ฟุ้งระดับเพ้อเจ้อ (เป็นสไตล์นักออกแบบล่ะนะ) จุดอ่อนเรื่อง perfect plan คิดท่าจากบ้านก็มีอยู่พอตัว แต่ด้วยความที่นานๆหยิบมาเล่นทีผมก็เลยยังชอบในกระบวนการแย่งชิงและตบตีเพื่อผลิตสายพานเนื้อแดงกับเพื่อนๆในทุกครั้งที่เอามากางอยู่ดีนะ