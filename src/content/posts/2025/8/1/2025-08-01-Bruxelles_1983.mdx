---
title: Bruxelles 1983
published: 2025-08-01
description: ""
image: ./images/525309480_1357856653015044_2561222989930459160_n.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกมTramways Bruxelles 1983 เป็นเกมที่ผมชอบมากเกมหนึ่งเพราะมีระบบการเล่นผสมผูกกันกลมกล่อมโดยที่กติกาไม่ได้ซับซ้อนสามารถรื้อหยิบมาเล่นได้ง่าย แล้วงานศิลป์สไตล์ Art Nouveau ก็ถือว่าไม่ค่อยได้เจอในบอร์ดเกมเท่าไร

ธีมทำมาแห้งๆแบบยูโรทั่วไปเล่าหลวมๆว่าเราเป็นสถาปนิคไปสร้างตึกบ้างทำงานศิลป์บ้างหา connection บ้าง ไม่ต้องสนใจมากก็ได้ เพราะส่วนที่ทำให้เกมสนุกคือการผสมกลไกสนุกๆอย่าง worker placement + bidding + majority control บดรวมเข้าด้วยกันได้อย่างพอเหมาะ (จริงๆยังแฝงด้วยระบบการคูณแต้มและ engine คะแนนของแต่ละรูปแบบการเล่นอีก)

คือการทำแอคชั่นในเกมนี้เราจะต้องเอาคนงานไปวางทำแอคชั่นในกริคตารางของเมืองที่มีช่องกำกับไว้แล้วว่าช่องไหนทำอะไรได้ แต่เลเยอร์ที่ซ้อนไปอีกคือเราต้องวางเงินลงไปด้วยเพราะคนที่วางเงินให้ได้ผลรวมเยอะที่สุดในคอลั่มนั้นจะได้รับการ์ดโบนัสพิเศษไปพร้อมกับซ้อนอีกเลเยอร์ว่าทุกๆจุดตัดของช่องผู้เล่นที่วางคนงานเยอะที่สุดจะได้คิดคะแนน majority จากคนงานที่ล้อมอยู่ คือการวางคนงานซักตัวนั้นเราต้องคิดหลายเรื่องเลยถ้าอยากได้คะแนนมากที่สุด (หรือไม่ต้องคิดเล่นแต่สายตัวเองก็ได้นะ ปล่อยคนโดนขัดแบบไม่ตั้งใจกำหมัดไป)

เป็นเกมที่ scalbility ดีในช่วง 3 / 4 / 5 คนซึ่งแทบไม่ค่อยเห็นในเกมกลุ่ม majority control นะ เพราะเกมใช้วิธีคุมพื้นที่ที่จะทำแอคชั่นได้ในแต่ละรอบผ่านระบบวางมาร์คเกอร์จำกัดขนาดพื้นที่ซึ่งจะเปลี่ยนไปในทุกตาและพื้นที่จะเล็กลงตามจำนวนผู้เล่น

เกมออกฉบับพิมพ์ใหม่ชื่อ Bruxelles 1983: Belle Époque ที่ปรับอาร์ทใหม่นิดหน่อยแล้วก็ใส่ตัวเสริมมาอีกตัวหนึ่ง ซึ่งปกนี้ทำผมหงุดหงิดมากเพราะสั่งไปชาติกว่าแล้วไม่รู้ของอยู่ไหน (หรือจะได้ไหมว่ะเนี่ย) ตอนมีคนมาขายก็แบบไม่กล้าซื้อเดี๋ยวมันซ้ำจนตอนนี้หายไปไหนหมดแล้วก็ไม่รู้ เซงจิต