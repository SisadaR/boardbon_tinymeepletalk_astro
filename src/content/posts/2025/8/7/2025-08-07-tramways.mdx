---
title: Tramways
published: 2025-08-07
description: ""
image: ./images/528211622_1363535825780460_8615474401959424964_n.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกมTramways Tramways - เกมแนว Pick Up & Delivery ที่จะให้เรามาเดินรถรางส่งคน คือผมเป็นคนที่ชอบเกมแนวนี้มากพอตัว ก็ Age of Steam ยังเป็นเกม Top 3 All Time ของผมเลยนิน่า ในฐานะเกมแนวนี้แล้ว Tramways เป็นเกมที่มีเอกลัษณ์น่าสนใจที่เป็นทั้งข้อดีและข้อเสียในตัวมันเองเยอะอยู่เหมือนกัน

คือแกนมันก็เกมแบบมีผู้โดยสารจำกัดเราก็ต่อรางหยิบคนไปส่งนั้นแหละแต่เกมซ้อนเลเยอร์การทำแอคชั่นด้วยการ์ดแบบ deck building หน่อยๆ จั่วมาทีก็ต้องมาบริหารมือว่าจะเอาไปทำแอคชั่นอะไรดี ตรงนี้จะปวดหัว (ในทางดีสำหรับผม) เพราะการจะทำแอคชั่นอะไรมันมักจะบังคับให้เราต้องทิ้งการ์ดมากกว่า 1 ใบมาประกบกันเพื่อทำแอคชั่นให้สำเร็จ อย่างวางรางเฉยๆไม่ได้นะ ต้องทิ้งการ์ดที่มีไอคอนเมืองสีตรงกันด้วย

ส่วนที่ทำได้ดีแบบที่ชอบมากคือระบบประมูลที่ไม่ได้แค่เพิ่มเงินให้เยอะแล้วจบไป แต่ตอนที่เราบอกราคาประมูลเราต้องจ่ายเงินทันที หมายความว่าการจะลีลายื้อราคามันใช้ไม่ได้ในเกมนี้เพราะเลือดจะไหลออกหนักมาก พ่วงกับมีมินิเกมของการลีลายื้อหยอดราคาที่ห้ามตรงกับคนก่อนหน้าก็ทำให้เกมมีมิติประมูลที่สนุกดี

กิมมิคที่ล้อกับความนวดหัวของเกมก็น่าจะเป็นที่ 'ความเครียด' คือเกมนี้แต้มมันเรียก happiness point แล้วผู้เล่นก็จะมีแทรคแต้มลบส่วนตัวที่เรียกว่า 'ความเครียด' ที่จะเพิ่มขึ้นทุกครั้งที่เราใช้ไอคอนบนการ์ดซ้ำๆ หรือส่งผู้โดยสารไปทำงาน แต่แทรคนี้จะลดลงถ้าส่งไปที่หมู่บ้าน การบริหารไอ้แทรคนี้ให้ไม่ล้นเกินก็เป็นอีกความสนุกของเกมนะ เป็นเกมที่เล่นแล้ว 'เครียด' จริงๆจังๆ

ส่วนที่คิดว่าแย่ก็คงเป็นที่ความ fiddly จุกจิกของการ setup และกติกาที่แบบทำให้มันคลีนกว่านี้หน่อยไม่ได้หรือไงนะ เดี๋ยวก็ต้องทิ้งการ์ดเพิ่มเดี๋ยวก็ต้องจ่ายตรงนี้ตอนนั้นตอนโน้นในแบบที่ชวนให้ลืมเอาง่ายๆ ในส่วนของ setup เกมเองก็ต้องมายึกยักจัดการสี 4-5 แบบทั้งๆที่ตัวเกมจริงๆมันเรียบง่ายเอามากๆ

คือถ้าใครชอบแนว Age Of Steam โดยที่ไม่ได้มีปัญหาอะไรกับกติกาจุกจิกเกมนี้ก็เป็นอะไรที่น่าลองอยู่นะ นวดหัวได้ดีพอกัน แต่ถ้ารัก AoS เพราะความคลีนล่ะก็อาจจะเกลียดเกมนี้ไปเลยก็ได้