---
title: เล่าสั้นๆ (มากๆ) ถึงเกมที่ได้ไปเจอในการประกวด Book on Board ครั้งที่ 4 “เปลี่ยนหนังสือ(ไทย)ที่ชอบ
  เป็นบอร์ดเกม(ไทย)ที่ใช่”
published: 2025-07-13
description: ''
image: ./images/519496640_1341889677945075_7046372990054436295_n.jpg
tags:
  - archived
category: archived
draft: false
---
เล่าสั้นๆ (มากๆ) ถึงเกมที่ได้ไปเจอในการประกวด Book on Board ครั้งที่ 4 “เปลี่ยนหนังสือ(ไทย)ที่ชอบ เป็นบอร์ดเกม(ไทย)ที่ใช่”

---
เกม ขอแบบนี้พี่ตบนะ! โดยทีม มิ้นท์กะม้าย จากหนังสือ ขอแบบนี้พี่ตบนะ! โดย VAVEE 

เกร็ดคูลๆของเจ้านี้คือมีงานจากหนังสือของ VAVEE เข้ารอบถึง 3 เกมและเกมนี้เป็นเกมที่ VAVEE ออกแบบเองด้วย รับจบทุกบทบาทจริงๆ 

---
ธีมจากเวบตูนมันประมาณมีเด็กวัดต้องมาพยายามช่วยศาลเจ้าที่ให้ประทานพรแก่คนมาขอให้สำเร็จ เกมนี้ก็เลยถอดเอาไอเดียตรงนี้ออกมาโดยให้ผู้เล่นมาเขย่าเซียมซีหลากสี (ศาลผีไทย เทพคติพราหมณ์ แต่ทำไมมีเซียมซี อาจจะเกาหัวนิดๆแต่มันก็ไทยดีละนะ...) พอมันร่วงมาเหล่าเด็กศาลคนอื่นๆก็จะแย่งกันรีบตบเซียมซีมาเก็บไว้

ทีนี้เซียมซีมันจะมีสองด้านแล้วแต่ละด้านมันก็มี effect และให้ผลลัพท์ที่แตกต่างกันคือมีทั้งด้านที่เป็นทรัพยากรและด้านที่เอาไว้จ่ายทรัพยากรเพื่อเคลมเอา 'น้ำแดง' ที่เป็นคะแนน ที่เหลือก็กิมมิคพวกชื่อท่าและการออกแกล้งเพื่อน

เท่าที่ดูคือเด็กๆชอบกันมากโดยเฉพาะการออกชื่อท่าและการรีบตบโต๊ะแย่งเซียมซี แบบเกมมันต้องเล็งสีไว้นิดนีงว่าตบแล้วเราจะเคลมได้ของไม่ใช่สักแต่ตบมั่วๆ ส่วนคนเขย่ามันก็ต้องมีกั๊กๆน้ำหนักนิดนึงอย่าเทเยอะเดี๋ยวเพื่อนจะเปรม

---
disclaimer - เป็นเมนเทอร์ไปแนะนำเค้าอย่างเดียวไม่ได้เป็นกรรมการตัดสินหรือมีส่วนได้ส่วนเสียกับทีมไหน ผลงานยังไม่ final มีเวลาปรับแก้ครั้งสุดท้ายก่อนไปนำเสนอกรรมการ เพราะฉะนั้นก็เลยจะไม่เขียนถึงข้อดีหรือข้อเสียใดๆนะ

![](./images/518095270_1341927637941279_5375377679856858984_n.jpg)

![](./images/518210612_1341889591278417_4624685394769981806_n.jpg)

![](./images/518971796_1341889694611740_4199339798194916278_n.jpg)

![](./images/518206396_1341889594611750_8239385234555298377_n.jpg)
