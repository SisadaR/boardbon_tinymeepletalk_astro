---
title: "Tzolkin: The Mayan Calendar"
published: 2025-10-24
description: ""
image: ./images/IMG_7587.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม ถ้าจะหาเกมที่ยูโรมีเอกลัษณ์โดดเด่นแบบใครก็จำได้และไม่ถูกเลียนแบบตรงๆซักทีก็ต้องเป็น Tzolk'in: The Mayan Calendar นี้แหละ

โดยไอเดียแล้วเป็นเกมที่เรียบง่ายคือการส่งคนงานไปเก็บของแล้วก็หยิบไปสร้างตึกโน้นนี้มาแข่งแต้มกัน แต่ว่าให้ 1 รอบนั้นเราจะเลือกได้แค่ว่าจะส่งคนงานลงไป หรือจะเรียกคนงานกลับเข้ามือพร้อมกับของในช่องที่มันอยู่ แต่เหตุที่มันเจ๋งมากๆก็คือในทุกรอบเกมจะให้เราหมุนเฟืองใหญ่ตรงกลาง 1 สเต็ปเป็นผลให้เฟืองรอบๆขยับตามจนทำให้คนงานที่เราส่งวางไว้นั้น 'เลื่อน' ไปยังช่องแอคชั่นที่ให้ผลผลิตที่ดีกว่า

ความสนุกของเกมก็เลยจะอยู่กับการบริการจังหวะว่าจะส่งคนไปตอนไหน จะดึงคนเมื่อไร แล้วตัวที่ส่งไปนั้นอยากจะให้มันยืนแช่นานไหมก่อนจะไปถึงช่องแอคชั่นที่ต้องการ รวมไปถึงไดนามิกจากการวางข้ามตัวผู้เล่นคนอื่นหรือการกำหมัดขัดใจที่เพื่อวางแย่งที่หรือไม่ก็ดันถอนตัวออกก่อนทำให้เราอดวางข้ามก็ทำให้เกมครึกครื้นตลอดเวลา

คือมันสนุกทั้งจากรากฐานการเล่นที่แข็งแกร่งผสมกับระบบการรอที่จริงๆไม่ต้องมีเฟืองก็ได้นะ แต่พอมีแล้วมันเท่ดีแถมสะดวกเอามากๆแบบถ้าไม่มีคงสนุกน้อยกว่านี้ 

ส่วน T-Series (เกมที่ Daniele Tascini ออกแบบแล้วขึ้นต้นด้วยตัว T) นี้พูดก็พูดเถอะ สำหรับผมแล้ว way too overrated ฉิบหายมีเกมเดียวเท่านั้นแหละที่ควรค่าแก่การยกมาคือ Tzolkin ที่เหลือคือ... อันสนุกก็มีนะ (อิหยั่งว่ะเนี่ยก็มี) แต่ถ้าไม่ได้เล่นก็ไม่พลาดอะไรไป กับอีกอย่างคือ Daniele Tascini นี้ออกแบบความสามารถแบบ asymatric ได้ห่วยแตกสุดๆไม่ได้มีความสมดุลย์หรือ playtest อะไรทั้งนั้น ซึ่งก็ค่อนข้างน่าเสียดายอยู่ทำให้ Tzolkin ตัวเสริมเวลาเล่นแล้วไม่ค่อยอยากนับคะแนนเท่าไรเพราะ awkward เอามากๆ ตัวโกงแม่งก็โกงเกิ๊น ตัวกากก็แบบกรูเลิกเล่นเลยได้ป่ะแพ้แล้วอ่ะ..... 