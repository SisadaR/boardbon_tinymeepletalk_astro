---
title: พูดถึง patch ใหม่ของห้อง BGL ซะหน่อย.....
published: 2025-29-01
description: ''
tags:
  - archived
  - งึมงำมั่วซั่วไปเรื่อย
category: archived
draft: false
---
#งึมงำมั่วซั่วไปเรื่อย พูดถึง patch ใหม่ของห้อง BGL ซะหน่อย.....

tldr; ก็คือเหมือน patch เดิมแหละ แต่ปรับ wording ให้เข้มอีกนิด

ส่วนอันที่อยากจะเล่าจริงๆคือเดี๋ยวนี้ (จาก stand point ว่าผมเป็นส่วนหนึ่งของคอมมูมาตั้งแต่สิบกว่าปีก่อนนะ) พอคนเยอะ แต่พื้นที่หน้าฟีดคนมันมีเท่าเดิมทุกอย่างมันก็เบียดเสียดกันไปหมด อะไรๆที่เมื่อก่อนทำอยู่ประจำมันก็ทำไม่ได้อีกแล้ว

---
ส่วนหนึ่งก็โทษ platform ก่อนว่าสู้แบบเวบบอร์ดที่จัดหมวดหมู่แยกเป็นระเบียบไม่ได้เลย หาก็ยากมากองรวมกันไปหมด (เออหว่ะหรือไปเปิดคอมมูใน reddit ดีว่ะ ซึ่งเอาจริงๆก็ไม่ได้สะดวกอยู่ดี กับเจอความอิหยั่งของบาง sub-type ใน facebook ก็ปวดหัวละนะ.......)

คืออย่างเมื่อก่อนเนี่ยคนกลุ่มขยันโพสแนวแชร์โน้นนี้มันก็จะไม่เยอะเท่าไร คนก็ไม่มีปัญหาอะไร พอมาซักพักบู๊มมมมเกมใหม่ทีนึงคนเล่นก็เยอะขึ้นมากใครๆก็อยากเล่าประสบการณ์ของตัวเองกลายเป็นทำคนที่ไม่ได้สนใจรู้สึกว่าโดนเบียดเบียนซะเฉยๆ

---
จุดที่คิดว่าน่าหยิบมาคุยต่อคือเรื่อง 'การค้า' เพราะดั้งเดิมมันคือกลุ่มพูดคุยที่แยกเรื่องการค้าออกมาเพราะงั้นโดนพื้นฐานก็เลยต้องออกกติกาไม่ให้ร้านค้ามาสแปมอะไรมาก แต่เมื่อก่อนอย่างที่บอกคนมันน้อย ร้านก็น้อย มีอะไรก็ช่วยกัน

แต่นั้นแหละเดี๋ยวนี้คนมันเยอะ พื้นที่น้อย ทำอะไรแบบนั้นมันเบียดเบียนคนอื่นน่ะ

---
อันที่เห็นผลกระทบกันจริงๆน่าจะเป็นช่วงที่เริ่มมี sponsored content เริ่มเข้ามาตามเพจ ซึ่งโดยธรรมชาติมันก็เป็น signal เหมือนกันว่าพื้นที่มันโตขึ้น ร้านค้าก็มีงบโปรโมตมากขึ้น แต่..... พื้นที่กลางมันเล็กน่ะ พอมากันไม่กี่เจ้าก็บู๊มมมมมม คนที่รู้สึกไม่ดีโดยปริยายก็มี

อย่างผมเองถ้าไม่ใช่เจ้าแรกก็คงไม่ไปแชร์ไป จะวางไว้ในเพจตัวเองเฉยๆไรงี้ แต่ความน่าหงุดหงิดของเรื่องนี้คือ ผมน่ะมั่นใจในความ 'ฉันเล่นก่อนก็จริง ของฟรีก็บอก แต่ความรู้สึกฉันน่ะไม่หลอกลวงหรอกนะ!!' อะไรแนวๆนั้น แบบก็เหมือนเอาข้อมูลมาแชร์ทั่วไป แต่มาถูกบอกเห้ยนายมันพวกรับรีวิวอย่ามาโพสในนี้เซ่!! ก็ยอมรับว่าเซงนะ ซึ่งตรงนี้ผมพูดแค่มุมของผมคนเดียวไม่ได้ไปพูดถึงหรือพูดแทนเจ้าอื่นๆนะ

---
ยิ่งเขียนแล้วมั่วฉิบหาย แต่จริงๆคงแค่อยากพูดถึงเฉยๆว่าของที่เมื่อก่อนทำได้พอบริบทมันเปลี่ยนเราก็ต้องปรับเปลี่ยนตามนั้นแหละ BGL โตขึ้นมากคนเล่นบอร์ดเกมก็เยอะขี้น ในขณะเดียวกันมันก็อึดอัดที่ต้องมาระวังระบบระเบียบหยุ่มหยิมที่ต้องทำมาเพื่อป้องกันพวกสายพยายาม exploit rule ก็สงสารคนดูแลเหมือนกัน 

สิ่งที่เสียดายจากการมีเรื่องพวกนี้สำหรับผมก็คงเป็น content ขายของคุณภาพสูง หรือ content ดีๆ ไม่ใช่พวกทำลวกๆใส่ link ก็โดนถีบออกไปด้วยกันเลย หรือเวลา user แท้ๆจะมาชี้ช่องซื้อของหรือช่วยกันหาถูกก็ต้องมานั่งคิดอ่ะนี้ขายของป่ะว่ะ

จริงๆประเด็นในหัวเยอะมากเลยแต่ไม่รู้จะสางออกมายังไงเอาเป็นว่าบ่นแค่นี้แหละ อ่านในห้องตลอดทั้งแอคจริง แอคหลุมไว้ดูว่าคนที่บล็อกเราทำไรมั้ง (ผมไม่เคยบล็อกใครนะ กับจริงๆไม่ได้ตั้งใจส่อง แต่สลับไปทำเรื่องอื่นแล้วมาอ่านกลุ่มเจอพอดีเลยเจอ ก็อ่อออออออออ) แต่ไม่ค่อยอยากทำ engegement เท่าไร ชาวเน็ตยุคนี้อ่อนไหวกันมาก เด็กยุคเวบประมูลไม่ค่อยเข้าใจเท่าไร....

Send a message to learn more

Link: https_://www.facebook.com/1235656441901733/posts/1196232682510776
