---
title: เห็นโพสประเด็นเรื่องของเถื่อน แล้วอยากจับเฉพาะประเด็นเรื่อง 'ของ unoffcial
  fan made' มาคุยกัน
published: 2025-04-01
description: ''
image: ./images/492232640_1273069821493728_134145706565474625_n.jpg
tags:
  - archived
category: archived
draft: false
---
เห็นโพสประเด็นเรื่องของเถื่อน แล้วอยากจับเฉพาะประเด็นเรื่อง 'ของ unoffcial fan made' มาคุยกัน

---
ต้องเริ่มจากเข้าใจพื้นฐานเดียวกันก่อนว่า 'ระบบ' ของเกมนั้นไม่มีลิขสิทธิ์ แต่พวกเครื่องหมายการค้า งานศิลป์ หรือกระทั้งการเรียบเรียงกติกานั้นมีลิขสิทธิ์การไปหยิบมาใช้โดยที่เจ้าของไม่ได้รับรู้ยินยอมนั้นถือว่าผิดลิขสิทธิ์

ส่วนเรื่องการจับของละเมิดลิขสิทธิ์นั้นต้องให้เจ้าของลิขสิทธิ์หรือผู้มีอำนาจแทนไปแจ้งจับนะ ชาวบ้าน A แบบเราไปแจ้งเองบ่ได้

ซึ่งต้องเข้าใจเรื่องพวกนี้ก่อนนะไม่งั้นเสียเวลาคุย

และผมนั้นไม่ได้เป็นทนายหรือมีความรู้อะไรแม่นๆในสาขานี้แล้วก็ไม่ได้มาชี้ช่องทางเถื่อนนะ

---
ทีนี้ถ้าพูดแบบง่ายๆเลยอะไรก็ตามที่เป็น fan made แล้วเอาพวกรูป/ไอคอนเค้ามาใช้นั้นถือเป็น 'ละเมิด' ทั้งนั้นไม่ต้องมาคุยกันเรื่องเจตนา ทำ player aid แล้วหยิบเอา icon เค้ามาใช้ก็เรียกละเมิด ไม่ต้องลีลา

แต่ทีนี้ในมุมของผมนั้นเจ้าของเค้าจะ 'ไม่เล่น' คุณตราบใดที่เค้ายังไม่รู้สึกว่าการกระทำของคุณนั้นมีผลกระทบต่อเค้า

ซึ่งผมคิดว่าระดับมันน่าจะประมาณนี้

- ทำ player aid / สรุปกติกา = ชิล
- ทำกล่อง fan made = (ส่วนมากก็) ชิล
- ทำ 3d print หยิบเอาโลโก้ไปพิมพ์หราเลย = (หลายเจ้าก็) ชิล
- ให้บริการพิมพ์ไฟล์ PnP ที่ค่ายแจก = (ส่วนมากก็) ชิล
- เอางานเอาไปสแกนทำซ้ำแล้วขาย = ชิล..... ก็บ้าแล้ว

เรื่องนี้เลยเป็นเหตุว่าทำไมเราถึงเห็นไฟล์ player aid กันเกลื่อน bgg แม้จะละเมิดแต่ในมุมของค่ายส่วนใหญ่แล้วสิ่งที่เป็นเรื่องที่ดีต่อ community ไม่รู้จะห้ามไปทำไม (ดีไม่ดี take action ไปก็โดนด่าอีก)

---
เรื่องนี้จะนำไปสู่ unspoken rule ลึกลับ(?)อันหนึ่งคือ 'อย่าถาม' คือมันเป็นแนวคิดว่าถ้าเรามองว่าระดับ fan made ที่เรากำลังทำมันไม่ได้ไปทำร้ายอะไรเจ้าของงานก็ทำไปเถอะ เพราะทันทีที่คุณไปถาม เจ้าหน้าที่ก็จะมีหน้าที่ตอบว่าไม่ยินยอมให้นำไปใช้ นอกเสียจาก บลา บลา บลา แบบข้อสัญญายุ่งยาก เพราะถ้าเผลอตอบไปว่าเอาไปใช้ได้เลยเดี๋ยวมันจะมีการยกเอาไปว่านี้ไงค่ายตอบว่าใช้ยังไงก็ได้ 

ตรงนี้พวกค่ายที่มาบอกว่าเอาไปใช้ได้ตามสบายเนี่ยจริงๆคือน่ารำคาญหน่อยๆ เพราะจริงๆแล้วความหมายก็กลับไปที่จริงๆมันคือละเมิดนั้นแหละแค่ค่ายบอกว่าถ้าทำประมาณนี้เราจะไม่ take action อะไรนะ

แต่ในหลายๆกรณีถ้าเรื่องมันเล็กน้อยและไม่งี่เง่ามากไปถามค่ายเค้าเค้าก็มักจะไม่ว่าอะไรนั้นแหละ

---
ตัวอย่างเรื่องนี้ irl คือการแปลคู่มือ แบบแปลสวยๆจากไฟล์ภาษาต้นทางเลย เพราะว่าเวลาเผยแพร่ไปเนี่ยมันเป็นการละเมิดงานศิลป์จำนวนมากในคู่มือ แต่ในเคสแบบนี้ค่ายก็มักจะไม่ได้ว่าอะไร เพราะว่าคนจะโหลดคู่มือมันก็ต้องซื้อเกมของค่ายอยู่ดี 

คือมันเคยมีกรณีประมาณนี้แล้วคนไปทักว่าแบบนี้ละเมิดนะ ก็จะมีคนแปลเค้าเมล์ไปถามค่าย ค่ายก็จะตอบประมาณชิลลลลล แต่ถ้าไปทำขายหาตังนะ แล้วก็เอาเมล์มาทำท่าฟาดใส่คนที่ทักว่านี้ไงค่ายไม่ว่า แต่จริงๆมันคือมีการละเมิดแต่ค่ายเลือกที่จะไม่ทำอะไรไง (จับประเด็นให้ดีนะ)

---
จริงๆวิธีปฏิบัติก็มีหลากหลาย บางคนก็บอกถามก่อนดีกว่า แต่ส่วนตัวผมคงมาในแนวลองทำดูก่อน ถ้ามากไปเดี๋ยวค่ายเค้าก็สะกิดมาเองแหละ (ถึงหลายครั้งจะโดนสะกิดจากบรรดา lawful good ให้ไปดูหน่อยอ่ะนะ) ซึ่งเคสทั่วๆไปอย่าง player aid หรือทำ paste up ตัวใหญ่อ่านง่าย หรืออะไรแนวๆที่ยังไงก็ต้องซื้อสินค้าเค้ามาด้วยก็มักจะไม่มายุ่งอะไรกับเราเท่าไร (มั้ง)

แต่ถ้าเป็นกติกาภาษาไทยเกมที่เค้านำเข้ามาแล้วแต่ไม่มีไฟล์ให้โหลดก็ไม่แนะนำให้ทำซ้ำแล้วส่งต่อนะ 

จบละ.

---
Image by freepik - free-vector/intellectual-property-elements-padlock_10502179


