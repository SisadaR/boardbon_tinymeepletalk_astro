---
title: พูดถึงเกมสมัยเก่าเนี่ยปัญหาจริงๆสำหรับผมมันไม่ได้อยู่ที่ยุคสมัยมันเปลี่ยนหรืออะไรหรอก
  แค่มันไม่มีอะไรใหม่ => ก็เดิมๆเจอจนเบื่อแล้วไม่มีอะไรน่าค้นหา => ไม่สนุก => แล้วจะซื้อจะเล่นทำไม?
published: 2025-01-22
description: ''
tags:
  - archived
  - บ่นแหละ
category: archived
draft: false
---
#บ่นแหละ พูดถึงเกมสมัยเก่าเนี่ยปัญหาจริงๆสำหรับผมมันไม่ได้อยู่ที่ยุคสมัยมันเปลี่ยนหรืออะไรหรอก แค่มันไม่มีอะไรใหม่ => ก็เดิมๆเจอจนเบื่อแล้วไม่มีอะไรน่าค้นหา => ไม่สนุก => แล้วจะซื้อจะเล่นทำไม?  
  
แบบเกมทอยเต๋าเดินลุ้นอย่างเดียวมันก็ไม่ได้ผิดอะไร เกมมือถือแบบปล่อยจอยดูอย่างเดียวก็ยังมีเกลื่อนตลาด แต่ผมเล่นบอร์ดเกมเพราะอยากใช้สมองคิดตัดสินใจแล้วก็มีปฏิสัมพันธ์กับคนตรงหน้าไง อะไรที่ไม่ตอบโจทย์นี้ผมก็บอกไม่สนุกแค่นั้นแหละ 

บางทีการบอกว่าเกมที่เล่นระบบมันไม่โมเดิร์นเนี่ยอาจจะเป็นวิธีการบอกที่สุภาพสุดๆแล้วว่าเกมมันเก่า มันน่าเบื่อ ไม่มีอะไรใหม่ ไม่มีอะไรน่าค้นหา ไม่ได้เกี่ยวอะไรกับหัวสูง  
  
หนี่งอย่างที่ผมเจอบ่อยคือ ถ้าคนไม่ค่อยได้เล่นเกมเนี่ยเจออะไรใหม่นิดหน่อยก็ว้าวก็แปลกสนุกไปหมด (ผมก็เป็น ใครๆเป็น) ออกแบบเกมแล้วอยากได้ comfort zone มีคนชอบคนชมก็นี้แหละตลาดหลักเลย แต่พอเล่นเกมมาเยอะหน่อยก็จะรู้แล้วว่าโอเคเกมมันมีทางเลือกอีกหลายแบบเลยนะความสนุกมันไม่จำเป็นต้องทอยๆลุ้นๆอย่างเดียวก็ได้ คนพวกนี้ก็จะเดินไปตามทางของตัวเองละ  
  
แนวคิดคำว่าเกมสมัยใหม่มันก็แค่ framework ที่ผ่านการวิเคราะห์แยกองค์ประกอบออกมาเล่าว่าจุดไหนมันคืออะไร ให้ผลกระทบอะไรเท่านั้นแหละ มันเป็นของที่เกมยุคก่อนหน้ายังไม่ได้ให้ความใส่ใจมากนัก พอเกมยุคโน้นโดนเลนส์ยุคใหม่ส่องเข้าไปก็เลยจะดูเปลือยๆโล่งๆหน่อย 

เกมอะไรสนุกก็พอก็เรื่องหนึ่ง เกมถูกแปะป้ายว่าระบบยุคเก่ามันก็อีกเรื่องนะ  คือความล้าหลังไม่มีอะไรเลยเอาอารมณ์เข้าว่ามันก็มีที่ทางของมันน่ะ แต่ในกลุ่มสังคมคนเจออะไรมาเยอะแล้วมันก็อาจจะเป็นแค่ทางเลือกหนึ่งที่หลายคนไม่สนุกกับมันอีกแล้ว

Send a message to learn more

Link: https_://www.facebook.com/1235656441901733/posts/1190113033122741
