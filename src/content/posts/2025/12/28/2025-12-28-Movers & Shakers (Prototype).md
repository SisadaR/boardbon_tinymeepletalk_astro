---
title: Movers & Shakers (Prototype)
published: 2025-12-28
description: ""
image: ./images/IMG_8594.jpg
tags:
  - review
category: review
draft: false
---

Movers & Shakers (Prototype) - ตัวทดสอบแบบพิมพ์เองที่พี่เล็กลานละเล่นเอามาให้ลอง เป็นเกมที่ยกระบบ 'ไปด้วยกันไปได้ไกล' ที่ทุกคนรักจาก Panamax มาใส่เครื่องเคียงใหม่

พูดให้คนที่ไม่รู้จัก Panamax ก่อนไอเดียคือเกมมันจะมีรางรถไฟเป็นวงกลมแล้วมีเมืองอยู่ 2 เมือง หน้าที่เราคือโหลดสินค้าของเราลงไปในรถไฟของใครก็ได้ที่ว่างอยู่จากนั้นก็ขยับรถไฟของใครก็ได้ให้วนไปส่งอีกเมือง ใจความเกมมีอยู่แค่นี้

กิมมิคก็รถมันจุได้จำกัดและมีหลายขนาด แล้วมันก็รถไฟอ่ะนะเวลามันจะมีรางอยู่อันเดียวใครมาดันหลังคันหน้าก็จะถูกผลักให้เดินหน้าฟรีๆ แต่ระหว่างทางมันจะมี 'จุดพักรถ' ที่อนุญาตให้เราสามารถสลับหรือจัดกลุ่มรถไฟใหม่ได้ ความสนุกหลักของเกมก็คือการอาศัยไปกับกลุ่มที่ถูกต้องผสมกับการไปจอดขวางหน้าในจังหวะที่ถูกต้อง

ระบบเปลี่ยนจากเลือกทำแอคชั่น โหลด/เดิน ใน Panamax มาเป็น ระบบการ์ดที่สุ่มจั่วเข้ามาให้มือตอนเล่นก็ต้องผลัดกันเลือกวางในสล็อทตรงหน้าเรา ก็จะมีลูกเล่นนิดหน่อยแต่การ์ดมันต่างกันหมดทำให้ต้องมีมินิเกมส่วนตัวหน่อยว่าจะลงอะไรตรงไหนถึงจะได้ดั่งใจ

ผมคิดว่ามันเป็นเกมระดับกลางนิดๆที่สนุกเพลินๆดี ระบบที่เรารักก็ยกมาใส่ได้สวย แต่ส่วน chrome ใหม่ๆรู้สึกมันล่องลอยไปหน่อยเหมือนถูกหยิบมาประกบๆกันไม่ได้เชื่อมโยงอะไรกันตามแบบฉบับเกมยูโรยุคก่อน คือเกมมันมีความ 'คลาสสิค' ค่อนข้างสูง (นึกถึง Tiletum ที่เป็นเกมคลาสสิคที่ทำในยุคใหม่แนวๆนั้น) ข้อดีคือมันค่อนข้าง timeless แต่ข้อเสียก็คือมันดูเฉิ่มๆไปหน่อยถ้าเทียบกับสีสันมากมายในยุคนี้

ยังให้ Panamax เหนือกว่า (มาก) ทั้งในแง่ระบบการเล่นและการเล่าเรื่องผ่านธีม มองว่า Movers & Shakers เป็นการทดลองย้ายระบบไปในพื้นที่ใหม่ๆมากกว่า ผลที่ออกมาก็คือ solid midweight euro ที่อาจจะชวนยากนิดๆเพราะปกไม่ดึงดูดเอาเสียเลย แต่รับรองว่าได้ประสบการณ์แย่ง/แกล้ง/ดัน เพื่อนที่สนุกแน่ๆ