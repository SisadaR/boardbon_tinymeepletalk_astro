---
title: De Vulgari Eloquentia
published: 2025-12-26
description: ''
image: ./images/602380172_1494236496043725_9054096313857979363_n.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม ในบรรดาเกมที่ผมมี De Vulgari Eloquentia คือ 'เกมที่เล่าเรื่องได้'  แม้ธีมจะฟังแล้วเกาหัว ระบบการเล่นไม่หวือหวา แต่กลับสามารถเล่าการเดินทางที่แสนธรรมดาของเราได้อย่างสนุกสนาน

เกมให้เราย้อนประวัติศาสตร์มาสวมบทบาทเป็นพ่อค้าผ้าที่กำลังหงุดหงิดว่าจะเขียนสัญญาซื้อขายยังไงดีให้คนมันเข้าใจง่ายๆ ภาษาลาตินมีพวกพระกับชนชั้นสูงใช้กัน ส่วนภาษาพื้นบ้าน (vernacular - เกมนี้ชื่อแปลตรงๆก็หนังสือว่าด้วยภาษาพื้นบ้าน) แต่ละพื้นที่ก็ต่างกันเกินไป ในยุคนั้นดันเต้ถือว่าคูลมาก บอกช่างแม่มภาษาลาติน กูจะเขียนภาษาพื้นบ้านให้ชาวบ้านอ่านใครจะทำไม ไหนๆแล้วเราไปช่วยพัฒนาภาษากลางแบบที่ชาวบ้านคุยกันรู้เรื่องให้มันป๊อบดีกว่า ว่าแล้วเราก็จะต้องเดินทางไปทั่วแว้นแคว้นเพื่อศึกษาและช่วยพัฒนาภาษาใหม่ที่ว่านี้นั้นเอง

แต่ถึงเกมจะเปิดตัวมาแบบนั้นแต่ชีวิตมันก็ไปเรื่อย ไอเดียเกมง่ายมากคือใน 1 รอบเรามี 5 action point ก็เอาไปจ่ายวนๆอยู่กับการเดินทางไปหาเงินหาความรู้ระหว่างทางไปพื้นที่ภาคต่างๆก็เก็บสะสมหนังสือภาษาถิ่นไป ถ้าจังหวะดีก็สร้าง connection กับผู้มีอำนาจเอาไว้บ้าง 

แต่พอเล่นๆไปคุณจะพบว่าคุณสามารถบวชเป็นพระได้ด้วยนะ เพียงแต่ต้องสละเงินที่สะสมมากึ่งหนึ่งและการเดินทางต่อจากนี้จะไม่สามารถหยิบเงินได้อีก แต่รายได้หลักคุณจะมาจากผู้เล่นอื่นที่ยังเป็น 'พ่อค้า' ต้องคอยมาบริจาคเงินให้กับเรา และถ้าเราสะสม connetion มามากพอเราก็จะยกฐานะตัวเองกลายเป็นพระคาร์ดินัลหรือจะเป็นพระธรรมดาต่อไปก็ได้ (สรุปคือจบเกมได้ทั้งสามอาชีพ)

ผมชอบตรงที่เกมมันเล่นง่าย เป็นยูโรบ้านๆแต่ว่าเรื่องราวในธีมเกมแล้วก็เรื่องราวตอนเล่นเกมมันสนุกดี เป็นเกมที่มีโมเม้นความอินในบทอาชีพเยอะอยู่ อย่างตอนแรกเป็นพ่อค้ากันแล้วมีคนบวชพระ ที่นี้ไอ้หลวงพี่นี้ก็พูดแต่ ‘ขอตังโหน๋ย’ อยู่ทุกตาจนสายพ่อค้าบอกไม่บริจาคแม่มล่ะ เป็นพระด้วยดีกว่า ไปๆมาๆกลายเป็นพระทั้งวง พอมาเป็นพระก็เจอปัญหาใหม่คือต้องมาแย่งคิวบ์กันเองเพราะสายพระต้องใช้เยอะไรงี้ ความประทับใจเลยอยู่ตรงที่ ‘เรื่องราว’ มันชัดดี ถึงจะไม่ค่อยลงล๊อกเท่าไรว่าเราจะเดินทางไปๆมาๆทำไมฟระตอนจบก็ไม่เห็นจะได้สร้างภาษาใหม่ๆอะไร แค่เดินอัพแทรคเก็บแต้มเท่านั้นนิหว่า