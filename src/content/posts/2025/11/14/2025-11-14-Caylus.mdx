---
title: Caylus
published: 2025-11-14
description: ""
image: ./images/491086640_1264250612375649_3921428566143487132_n.jpg
tags:
  - review
  - rerun
category: review
draft: false
---

#หยิบเกมเก่ามาเล่น #ถ้าชั้นวางมี100เกม Caylus คือราชาแห่ง Worker Placement ทั้งมวล และแม้มันจะออกมาตั้งแต่ 2005 จนบัดนี้ก็ยังถือเป็นเกมแถวหน้าที่มีเอกลักษณ์โดดเด่นและยังจัดเป็นเกมที่ทำให้ worker placement เป็นที่รู้จักในวงกว้างและถูกใช้งานอย่างแพร่หลายต่อมา ( Caylus เป็นเกมที่สองทีั่ใช้ระบบนี้ต่อจาก Bus )

ความเจ๋งของระบบวางคนงานใน Caylus นั้นอยู่ที่มัน 'ล้ำ' กว่าเกมที่ออกมาตามหลังอีก คือแทนที่จะเอาคนงานไปลงช่องแล้วได้ของเลย เกมนี้จะมีมาร์คเกอร์ผู้ตรวจการที่จะขยับไปมาตามตึกที่เรียงรายอยู่ ตึกของผู้เล่นจะได้ทำงานแค่จากหัวถนนจนถึงจุดที่ผู้ตรวจการยืนอยู่เท่านั้น เลยจากนั้นจะไม่ได้อะไร และแน่นอนว่าผู้เล่นทุกคนสามารถจ่ายเงินเพื่อขยับผู้ตรวจการให้ไปทางไหนก็ได้ หมายความว่าไปจองที่ได้ยังไม่พอ อาจจะต้องเตรียมเงินไว้สู้ไม่ก็หาเพื่อนที่เกาะกลุ่มมาช่วยกันจ่ายจะได้ให้ตึกมันทำงานให้เราได้ของ 

ซึ่งหลายครั้งเวลาใครพลาดตึกตัวเองไม่ได้ทำงานอีกวิธีก็คือจ่ายเงินให้คนอื่นไม่ได้ของไปด้วยกัน แน่นอนว่ามันก็ทำให้เกมนี้นั้น 'ถ่อย' เถื่อนโหดร้ายเอามากๆ เป็นที่ชื่นชอบของผู้เล่นสายแข็งและทำให้เกมมีไดนามิคระหว่างผู้เล่นที่แข็งแกร่ง

บิ้วตี้อีกอย่างของมันคือหลังจากสุ่มตอน set up เสร็จแล้วเกมจะไม่มีดวงอีก แต่กลับไม่มีจังหวะไหนของเกมที่รู้สึก scripted ว่าต้องทำอะไร

'ปัญหา' หนึ่งของเกมที่จริงๆก็ปัญหาเดียวกับยูโรในสมัยนั้นคืออาร์ทด๋อยๆจืดชืด ยิ่ง Caylus ที่ออกตอนแรกภาพยังกะเด็กใช้ดินสอสีวาด พอปี 2007 ก็มีการออกรุ่น Caylus Premium Limited Edition ออกมา ซึ่งก็ผลิตมาน้อยจนคนไม่ค่อยจะรู้ว่ามีกัน

หลังจาก Caylus ขาดตลาดไปนาน ในปี 2019 ก็มีการออกตัว Caylus 1303 ออกมา ก็แบบว่า..... เกมดีเล่นสนุกเลยละ ติดนิดเดียวถือถ้าเคยเล่น Caylus ตัวเดิมมาแล้วเกมนี้มันก็ค่อนข้างจะ.... อ่อนยวบไปเยอะอยู่ กลายเป็นเกม medium light ระดับถ้วยดำไปแทน

ที่โกรธคือไม่ใช่การที่ออกตัว 1303 แต่โกรธที่ทำไมมันไม่ reprint ตัวเดิมด้วยซักทีว่ะ!!! ไปจับกับ Awaken Realms ทำรุ่นเทพๆออกมาเร็ว!!



