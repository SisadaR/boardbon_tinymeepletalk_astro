---
title: Clans of Caledonia
published: 2025-11-12
description: ""
image: ./images/PB110175.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม Clans of Caledonia นับได้ว่าเป็นตัวอย่างที่ดีของแฟนเกมตัวยงที่นำเกมโปรดมาเป็นแรงบันดาลใจในการสร้างผลงานชั้นยอด 

เกมมาในธีมของวิธีชีวิตชาวบ้านในสก็อตแลนด์ ไอเดียการเล่นก็มีแค่สร้างตึกจากบอร์ดกลางของเราไปเพื่อผลิตของมาเคลมใบออร์เดอร์ แต่ด้วยความนักออกแบบชอบเกม Terra Mystica เอามากๆก็เลยหยิบเอาไอเดียการเบียดเสียดของการวางตึกสิ่งปลูกสร้างที่ต้องยึดชิงทำเลราคาถูกกับคนอื่นจนไม่อยากอยู่ใกล้กันแต่ก็ดันจูงใจให้อยากไปอยู่ติดคนอื่นอยู่ดีด้วยโบนัสการซื้อของแบบมีส่วนลดพิเศษนั้นจำจะเกิดได้จากเพียงการไปสร้างตึกติดกับผู้เล่นอื่นเท่านั้น

ความท้าทายของเกมจะมาจากการบริหารทรัพยากรเงินที่อัตคัต พื้นที่ก็ต้องยึด ทรัพยากรก็จำกัด จัดลำดับเทิร์นไม่ดีก็โดนเพื่อนแย่งสร้างช่อง แต่ในขณะเดียวกันก็นำเสนอวิธีชาวไร่ได้แบบแปลกๆดี แบบตัดไม้ทำเหมืองหาเงิน ปลูกข้าวแล้วเอาไปแปลงเป็นเบียร์เป็นขนมปัง แกะวัวที่ถูกทิ้งไว้ในทุ่งก็จะผลิตของให้ ก็ลดโทนความอัตคัตได้อย่างน่าประหลาดใจ

ในเชิงการออกแบบ เกมนี้ดึงเอาองก์ประกอบของ Terra Mystica ออกมาใช้ได้อย่างงดงามโดยไม่ได้ให้ความรู้สึกว่าลอกเลียน ซิกเนเจอร์ของ TM คือการปรับพื้นที่และ Bolw of Powers นั้นถูกเอาออกไป แต่แก่นที่ Clans เอามาใช้เป็นรากฐานคือการต่อขยาย network และระบบคิดคะแนนตอนจบรอบ การเปิดตึกเพื่อรับ income ก็นำมาใช้แต่ถูกตีความใหม่ให้เป็นการผลิตทรัพยากรหลากชนิดสำหรับทำการเคลมออร์เดอร์

เอาจริงๆเมื่อก่อนไม่ได้ชอบมากขนาดนั้นส่วนหนึ่งเพราะเป็นพวกแอนตี้เกมที่ชาวแก๊งอยากเล่นซ้ำๆเพราะเราอยากลองเกมใหม่อ่ะ (ยกเว้น Agricola ให้เกมนึง) แล้วตัวดั้งเดิมเผ่ามันน้อยไปหน่อยเล่นไปซัก 10-20 รอบก็รู้สึกวนๆซ้ำซากละ การมาของตัวเสริมใหม่ Clans of Caledonia: Industria ที่เพิ่มโมดูลเพิ่มเผ่าก็คือทำให้เกมที่แข็งแกร่งอยู่แล้วสมบูรณ์ขี้น (ในอีกความหมายคือถ้าไม่ได้เล่นถึง 20 รอบ+ ก็ยังไม่ต้องมีตัวเสริมก็ได้) ส่วนตัวคิดว่าโมดูลรางรถไฟมันดูใหญ่ล้นไปหน่อย แค่เพิ่มเผ่าเพิ่มเงื่อนไขทำแต้มเพิ่มก็ happy มากๆแล้ว

ใดๆก็คือว่าเป็นยูโรสายปะทะแย่งชิงในกระดานกลางที่คิดเยอะแล้วสนุก ในความเป็น masterpiece ชอบมากกว่าตระกูล Terra Mystica ที่รู้สึกมันขยึกขยักมากกว่าที่ชอบ