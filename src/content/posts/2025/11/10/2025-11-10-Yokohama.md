---
title: Yokohama
published: 2025-11-10
description: ''
image: ./images/PB090140.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม Yokohama เป็นเกมระดับกลางแนวเก็บของแลกออเดอร์ที่มีเอกลักษณ์เฉพาะตัวจากระบบโปรยคนงานไปทั่วกระดานเพื่อสะสมพลังในการทำแอคชั่น  
  
ไอเดียของเกมคือแผนที่แบบโมดูลล่าประกอบกันเป็นแผนที่แบบสุ่ม ฟังก์ชั่นก็เกมเก็บของแลกแต้มนั้นแหละ แต่ไอเดียของเกมนี้คือในตาหนึ่งเราจะต้องเลือกระหว่างหยอดคนงาน 3 ตัวในที่แตกต่างกัน หรือวาง 2 ตัวในที่เดียวกัน จากนั้นเราจะต้องเลื่อนหัวหน้างานที่ผู้เล่นมีคนละ 1 ตัวให้เดินไปตามทางที่เราโปรยลูกน้องทิ้งเอาไว้ พอถึงปลายทางเราก็จะนับดูว่าเรามีคนงานทั้งหมดกี่คน ยิ่งมีเยอะก็ยิ่งทำแอคชั่นในช่องนั้นๆได้มาก อย่างทรัพยากรก็จะได้เยอะขึ้น หรือพวกความสามารถก็จะแรงแล้วก็ได้แต้มเพิ่ม เกมก็วนๆอยู่กับการโปรยๆหยิบๆคนงานนี้แหละ  
  
ความสนุกจะอยู่ที่การบริหารจัดการคนงานที่จะเอาไว้โปรยทิ้งเพราะเราอยากให้มันดองอยู่เยอะๆแล้วค่อยไปไล่เก็บ แต่คนงานมีจำกัดก็ต้องไป weight เอาว่าจะบริหารดีๆหรือจะเสียเวลาไปทำแอคชั่นเบิกตัวเพิ่ม ด้วยความที่หนึ่งช่องมันลงได้คนเดียวมันก็จะมีการกั๊กที่กั๊กทางพอให้จิ๊ปาก ในฐานะเกมระดับกลางแล้วก็เป็นเกมที่หยิบมาบ่อยๆเวลานึกอะไรไม่ออกอยู่เหมือนกันเพราะวิธีเล่นค่อนข้างคลีนแล้วก็มีเอกลักษณ์ดี  
  
ถ้าเคยเล่น Istanbul ก็คล้ายกันในบางอารมณ์แต่อันนั้นมันคือทิ้งลูกน้องไว้ตามแล้วแล้วต้องเดินเก็บซึ่งไม่มีอะไรเหมือนกับเกมนี้เพราะว่ามันใช้ชั้นเชิงในการบริหารคนงานกับการสะสมทรัพยากรที่เยอะกว่า  
  
ตัวในรูปเป็นฉบับพิมพ์ใหม่ แต่เอาตรงๆแม้รูปจะสวยและดูคลีนกว่าหน่อย แต่ผมไม่ชอบเท่าไรเพราะโทเคนคนงานมันเล็กมากกกกกกกกก ตัวโทเคน deluxed ที่ต้องซื้อเพิ่มก็สวยแหละ แต่ถ้าเอามาเทียบกับตัวรุ่น TMG Deluxe ที่ผมมีอยู่แล้วก็ถือว่าสู้ไม่ได้ เอาเป็นว่าถ้าใครมีตัวเดิมอยู่แล้วสนใจตัวใหม่ผมคิดว่าไม่ได้จำเป็นอะไร mini expansion ก็เล็กน้อยไม่มีผลกับเกม