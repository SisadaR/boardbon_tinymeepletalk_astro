---
title: Galactic Cruise
published: 2025-11-20
description: ''
image: ./images/586602006_1464893568978018_1360437391734547039_n.jpg
tags:
  - review
category: review
draft: false
---
Galactic Cruise  พึ่งเล่นไปรอบเดียวเลยอยากเล่าถึงสั้นๆมากกว่า ในฐานะผู้ประสบภัยไม่ได้เกมเหมือนหลายๆคนก็คงบอกว่าเสียดายฉิบเกมดันสนุก

ไอเดียหลักของเกมคือการที่เราจะปั้นยานสำราญไปทัวร์อวกาศ ขั้นตอนมันก็คือให้เราไปหยิบไทล์หัวท้ายจรวด แล้วก็ไปหยิบส่วนที่เป็นบอดี้ตรงกลางที่จะเป็นพวกห้องกิจกรรมต่างๆบนเรือมาประกบเป็นยาน พอมียานเราก็จะไปดึงลูกค้า (มี 3 กลุ่ม) มาขึ้นยานแล้วก็ไปทำคะแนนโน้นนี้ ซึ่ง flow หลักจะเป็นแบบนี้ จะเน้นส่งลำสั้นๆวนหลายรอบหรือจะเน้นลำใหญ่แต้มเยอะก็แล้วแต่เราละ

ระบบทำแอคชั่นหลักเป็น Worker Placement แบบที่ช่องแอคชั่นมันจะติดกันเป็นตาราง 2x3 หนึ่งช่องแอคชั่นจะมีของให้ทำได้ 2 อย่าง (สุ่มๆมาเปลี่ยนไปตอน setup เกม) พอเราเอาคนไปลงที่ช่องไหนก็จะได้ทำแอคชั่นช่องนั้นแหละ กิมมิคคือเราสามารถเลือกไปไปช่องข้างเคียงแทนก็ได้ถ้ามีการวางโทเคนเฟืองเกียร์เชื่อมแอคชั่นไว้ ถ้ามีของตัวเองก็ฟรี แต่ใช้ของคนอื่นก็ได้ก็จ่ายเงินไป พาร์ทหนึ่งของเกมก็คือเราต้องแบ่งแอคชั่นมาอัพเกรดตรงนี้จะได้เล่นง่ายขึ้น

เรามีคนงานแค่สองตัวพอลงไปหมดก็ต้องทำแอคชั่นเรียกขึ้นมือ แต่เกมนี้ใช้ระบบว่าคนงานไม่บล็อกช่องกันเราสามารถลงช่องไหนก็ได้แต่มันจะ 'เตะ' คนงานที่อยู่ก่อนหน้าขึ้นมือเจ้าของไป ระบบที่น่าสนใจคือเวลาคนงานโดนดีดกลับนอกจากจะไม่เสียแอคชั่นดึงแล้วยังได้ income ที่เราอัพเกรดเตรียมไว้ด้วย

ที่เหลือก็เป็นความยุ่งเหยิงในการพยายามประกบยานที่เราต้องไปทำแอคชั่นดึงลูกค้ามาเข้าโปรแกรมทัวร์อวกาศของเรา และระหว่างการเดินทางที่เราจะได้โบนัสตามห้องที่เราเตรียมไว้ที่จะมาเป็นจังหวะๆไม่ได้มารวดเดียว ซึ่งส่วนตรงนี้มันเกี่ยวโยงกันเยอะและทำให้การคำนวนผลประโยชน์ค่อนข้างซับซ้อนนิดหน่อย ก็เป็นจุดที่ทำให้เกมสนุกแล้วก็ weight เยอะหน่อย แต่โดยรวมมันไม่ได้เป็นเกมกติกาซับซ้อน แค่มันมีเรื่องต้องจับตามองกว้างนิดนึง

ส่วนที่คิดว่าต้องระวังของเกม (โดยเฉพาะผมที่พึ่งเล่นครั้งแรกก็เจอ full expansions เลย) คือมันมีเฟสกับจังหวะคิดคะแนนที่จุกจิกอยู่พอประมาณ แม้ไอคอนจะอธิบายดีก็เถอะแต่กว่าผมจะไล่สเต็ปเองเป็นก็โน้นนนนนจบเกมแล้ว แล้วมันมองไม่ออกเลยว่าใครกำลังทำอะไร แล้วจะมีผลกับเราไหม จะแข่งแล้วมันทันหรือปล่าวก็ทำให้เกมมันอยู่กับตัวเองซะเยอะ มี interact กันในแบบ ขอบคุณฮะที่ช่วยเตะ อะไรแบบนั้นมากกว่า คือเรื่องต้องทำมันเยอะไม่มีเวลาไปเล่นแบบวางดักชาวบ้านดีกว่าจะได้โดนเตะ

ตอนแรกเห็นเพื่อนบ้านวางเกมนี้ไว้ค่อนข้างสูง แต่โดยส่วนตัวก็คิดว่ายังไม่แซงหน้าตัวเต็งปีนี้ของตัวเองนะ (แต่ก็อยู่หัวแถวแหละ) เกมมี story การทำคะแนนที่มองภาพตามได้ไม่ยาก ในบางมุมก็คิดว่าเหมือนหยิบ Vital มาปลดเอา interlock น่ารำคาญออกแล้วบดระบบให้มันส่งเสริมกันโดนลดความเป็น mini games ออกไป (จริงๆยังอยู่แต่มันเรียงกันไม่ได้ทำแยกขาด) ก็คงได้อะไรคล้ายๆเกมนี้ได้อยู่
