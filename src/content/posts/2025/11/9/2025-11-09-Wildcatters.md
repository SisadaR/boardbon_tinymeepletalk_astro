---
title: Wildcatters
published: 2025-11-09
description: ''
image: ./images/PB080032.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม Wildcatters บอร์ดเกมที่นำเสนอการแข่งขันในแบบที่ท้ายที่สุดแล้วคุณทำคนเดียวทุกอย่างไม่ได้แต่ต้องอาศัยการประสานผลประโยชน์และจูงใจคนอื่นในจังหวะที่ถูกต้องเกมนี้น่าจะเป็นเกมเดียวที่ผมเล่นแล้วรู้สึกนำเสนอแง่มุมนี้ได้อย่างลื่นไหลและไม่มีส่วนที่รู้สึกว่าฝืนบังคับผู้เล่นให้ทำ

ไอเดียของเกมคือผู้เล่นจะต้องรับบทเป็นบริษัทขุดเจาะน้ำมันตามส่วนต่างๆของโลกก่อนจะลำเลียงไปยังโรงกลั่นปลายทางที่สุดท้ายแล้วน้ำมันที่เราส่งไปขายนั้นจะกลายเป็นการแข่งขันแบบ majority control เพื่อคิดคะแนนตอนท้ายเกม

ในเกมจะซอยพื้นที่ออกเป็นกลุ่มๆ ในแต่ละรอบผู้เล่นจะมีการ์ดในตลาดให้เลือก 8 ใบ โดยแต่ละใบจะบอกว่าผู้เล่นคนนั้นสามารถทำกิจกรรมในพื้นที่ไหนได้เกมได้บ้าง แอคชั่นมันหลักๆก็คือการสร้างแท่นขุด สร้างราง ทำแอคชั่นส่งของแค่นั้นแหละ แต่ด้วยจำนวนเงินมีจำกัดผู้เล่นเลยมักจะไม่มีเงินพอที่จะสร้างแท่นขุดให้ถึงจำนวนขั้นต่ำ เปิดโอกาสให้ผู้เล่นคนอื่นต้องมาช่วยแจม แต่ถ้าเราทำแอคชั่นส่งของ ทุกถังน้ำมันในพื้นที่ก็จะได้ประโยชน์หมด หมายความว่าถ้าเรามีน้ำมันเยอะผู้เล่นคนอื่นก็จะไม่ทำแอคชั่นนี้ให้  แล้วด้วยความที่ทั้งเกมนั้นหนึ่งพื้นที่จะทำแอคชั่นได้แค่ 4-6 ครั้งเท่านั้นทำให้การแบ่งน้ำหนักตรงนี้สำคัญมาก

ระบบการขนส่งที่ถ้าเราใช้ราง/เรือของผู้เล่นอื่นก็ต้องจ่ายหุ้นของตัวเองไปให้ก็มีมิติน่าสนใจเพราะเราจะผลิตหุ้นตัวเองได้ต่อเมื่อทำการขายน้ำมันที่รับมาจากคนอื่นได้เท่านั้น ถ้ามัวแต่ใช้บริการคนอื่นมากไปหุ้นตัวเองจะหมดเลยต้องกู้เอาง่ายๆ ซึ่งจะวนกลับไปที่เอาเงินหายาก

เท่าที่กางมาส่วนมากคนที่ชอบเกมอย่าง Brass ก็ชอบเกมนี้กันเป็นส่วนมากนะ มันไม่ได้เหมือนอะไรแต่ก็ให้กลิ่นและอารมณ์บางอย่างที่ชวนนึกถึงอยู่เหมือนกัน

ผมมีกล่องนี้ตั้งแต่ 1st edition มาตอนนี้ออก 2nd edition จน oop ไปเรียบร้อยอยากให้กลับมาพิมพ์ใหม่อีกมากๆเพราะตัว 2nd จูนบางระบบให้คลีนขึ้นเล่นแล้วสนุกขึ้นอีก แต่ใดๆตัว 1st เองก็ให้ประสบการณ์ที่เป็นเอกลักษณ์จากเกมอื่นมากๆแล้ว