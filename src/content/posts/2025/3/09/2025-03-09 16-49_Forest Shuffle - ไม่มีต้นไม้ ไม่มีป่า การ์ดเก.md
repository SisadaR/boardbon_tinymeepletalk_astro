---
title: Forest Shuffle - ไม่มีต้นไม้ ไม่มีป่า
published: 2025-09-03
description: ''
image: ./images/492572677_1274303251370385_130362470318767112_n.jpg
tags:
  - archived
category: archived
draft: false
---
Forest Shuffle - ไม่มีต้นไม้ ไม่มีป่า

การ์ดเกมที่จะให้เรามาสร้างสรรค์และสะสมสัตว์และพืชพันธ์น้อยใหญ่ใต้เงาร่มไม้ใหญ่

---
A tree that may in Summer wear
A nest of robins in her hair;

Upon whose bosom snow has lain;
Who intimately lives with rain.

(ตัดบางส่วนมาจากบทกวี Trees แต่งโดย Joyce Kilmer)

---
ตัวเกมมีวิธีการเล่นที่เข้าใจง่ายคือตาหนึ่งเลือกแค่ว่าจะจั่วหรือจะเล่นการ์ด ตัวการ์ดจะมีราคาบอกว่าถ้าจะเล่นใบนี้จะต้องทิ้งการ์ดกี่ใบ จริงๆเกมก็แค่นี้เลยเล่นจนเปิดเจอการ์ดฤดูหนาวครบ 3 ใบ

โดยพื้นฐานแล้วการ์ดมันจะมาพร้อมกับไอคอนบางอย่าง ที่เหลือก็ effect มากมายที่จะบอกว่าถ้าคุณมีไอคอนแบบนั้นแบบนี้ตามเงื่อนไขจะได้แต้มเท่าไร ที่เหลือก็ไปงึมงำหาท่าสวยกันเอาหน้างานนะ

จุดที่ทำให้เกมนี้น่าสนใจคือระบบการ์ดแบบแบ่งครึ่ง - คือมันจะมีทั้งแบ่งซ้ายขวา แล้วก็บนล่าง เวลาเล่นก็ต้องเสียบไว้กับต้นไม้ ฟังดูเหมือนไม่มีอะไรแต่ตอนเล่นจริงมันคิดเยอะอยู่นะว่าจะเสียบใบนี้หรือจะเก็บด้านโน้น หรือจะเอาไปทิ้งเพื่อทำโบนัสเวลาเล่นการ์ดอื่น แล้วเห้ยใบในตลาดกลางจะเหลือให้จั่วไหมไรงี้ เรียกว่ามีจังหวะให้หยุดคิดอยู่ตลอดถ้าอยากจะทำแต้มเยอะๆ

---
สิ่งที่น่าสนใจอีกอย่างหนึ่งคือเกมนี้มาพร้อมกับ app นับคะแนน - ที่ไม่ใช่นับแบบธรรมดาๆนะคือแม่งถ่ายรูปแล้วคิดคะแนนให้เลยไม่ต้องบวกเอง คือแบบสวรรค์ชัดๆ แน่นอนว่านับเองเขียนเองก็ได้ แต่อย่างลืมว่ามันเป็น pain สุดๆของเกมแนวนี้เลยที่หลายครั้งนับคะแนนทุกคนนานกว่าเล่นเกมจริงๆอีกไรงี้ ผมคิดว่าเป็น approch ที่ดี แต่ในขณะเดียวกันมันก็มีคำถามโผล่มาเหมือนกันว่าถ้าความสะดวกสบายแบบนี้มันเหมาะกับเกมแบบอนาล็อกที่เราเลือกมาเล่นกันไหมนะ?

---
เรียกว่าเกมมันอยู่ในแนวโคซี่เล่นเพลินๆคะแนนมันออกมาในทรงสะสมแต้มทบไปเรื่อย ไม่ได้มาแนวเชนคอมโบโบ๊ะบ๊ะรัวๆ แต่มันก็ยังต้องมองคนอื่นในวงเหมือนกันไม่ให้เก็บของทำแต้มสะสมได้เยอะเกินไป ในความรู้สึกแบบเบื้องต้นก็คิดว่ามันดูมีคอมโบที่แรงๆอยู่ ไม่แน่ใจว่าตัวเสริมจะช่วยเรื่องนี้ขนาดไหนนะ

---
What I like: กติกาเข้าใจง่าย แต่ตัวเลือกในการคิดมีจังหวะที่สวยดี ต้องตัดใจอยู่ตลอดไอ้โน้นก็อยากหยิบมาคูณ ไอ้นี้ก็อยากหยิบมาเพิ่ม

What I dislike: ถ้าไม่ใช้ app นับคะแนนมันต้องเขียนนับคะแนนจุกจิกเอาเรื่องอยู่ กับเวลาเล่นมันต้องสอดการ์ดไปใต้ต้นไม้ใช่มะ แต่ว่ามันเสียบสี่ด้านอ่ะสอดแล้วแม่งดันกันเองดูไม่เรียบร้อยเลย อีกอันที่ไม่เก็ทเท่าไรแต่ไม่ค่อยชอบคือมันทำ player aid ในส่วนอธิบายความสามารถ มาเป็นการ์ดหลายๆใบ ดูแล้วอ่านยากไปหน่อย

I think this game might be a good fit for...: รู้สึกว่าเหมาะกับระดับครอบครัว หรือหาเกมเล่นสอง-สามคนที่ไม่สั้นไม่นานเกินไปนะ ถ้าสี่-ห้าจะรู้สึกว่านานเกินไป เพราะเกมมันไม่ได้ยุ่งกันเท่าไร แล้วตอนคิดคะแนนมันก็จะจุกจิกมากเพราะต้องนับกันทีละใบยิ่งคนเยอะก็จะยิ่งนาน 

---
this is a gifted product from , WDG Distributors no money changed hand for this content. ได้รับสินค้าโดยไม่มีค่าใช้จ่าย คอนเทนต์ทำเพื่อแสดงความเห็นส่วนตัวเกี่ยวกับเกมโดยไม่มีการจ้างวาน

---
อ่านในเวบจะจัดหน้าอ่านง่ายกว่านะ - https://forum.tinymeepletalk.com/d/17-forest-shuffle


