---
title: ชวนคิด - มีแง่มุมที่คิดว่าน่าสนใจดี (มั้ง) เกี่ยวกับ ai generative art ที่ผมไม่รู้ว่ามีใครกำหนด
  terms ให้มันหรือยัง แต่ขอเรียกว่า Human-Wash ละกัน คือเทรนที่คนถูกจ้างมาเพื่อทำให้งานอาร์ทจาก
  ai กลายเป็นเป็นผลงานจากมนุษย์เพื่อหลีกเลี่ยงเสียงต่อต้าน
published: 2025-03-03
description: ''
tags:
  - archived
category: archived
draft: false
---
ชวนคิด - มีแง่มุมที่คิดว่าน่าสนใจดี (มั้ง) เกี่ยวกับ ai generative art ที่ผมไม่รู้ว่ามีใครกำหนด terms ให้มันหรือยัง แต่ขอเรียกว่า Human-Wash ละกัน คือเทรนที่คนถูกจ้างมาเพื่อทำให้งานอาร์ทจาก ai กลายเป็นเป็นผลงานจากมนุษย์เพื่อหลีกเลี่ยงเสียงต่อต้าน

ต้องบอกก่อนว่าผมไม่ใช่สายอาร์ทเพราะฉะนั้นมุมมองก็จะตกหล่นไม่ครบถ้วนนะ

คือว่ากันทั่วไป (แบบที่ผมรับรู้ละกัน) ถ้าเราเอางาน ai generative art (เดี๋ยวขอเรียกเหมาๆว่า ai ไปเลยนะ) มาใช้เนี่ยก็จะมีเสียงต้านอยู่จำนวนไม่น้อย หลายเจ้าก็เลยยังเลือกใช้การจ้างงานจากคนอยู่ หรือไม่ก็ทำ ai มาก่อนแล้วแต่งรูปต่อ อันนี้คิดว่าไม่มีอะไรแฟนซี

---
ส่วนที่อยากชวนคิดไปเรื่อยคือต่อจากนี้

ทีนี้พอตอนจ้างคนวาดเนี่ย ด้วยความที่ ai เดี๋ยวนี้มันก็ทำออกมาดูดีอยู่ คนจ้างหลายคนก็เลยใช้ ai เนี่ยแหละทำบรีฟก่อนที่จะไปว่าจ้างศิลปินตัวจริงอีกที ซึ่งเท่าที่รู้มาก็เวลาเอางาน ai มาใช้ในแง่นี้ก็ไม่ค่อยได้ยินเสียงบ่นนะ (พวกงาน mockup งานตัวอย่าง)

แต่..

ถ้าคนบรีฟทำงาน ai มาเรียกได้ว่าแทบจะถูกใจมากแล้ว ชัดเจนเกือบตรงใจ คนวาดที่อยากจะทำงานให้ตรงใจมากที่สุด บางทีผลก็แทบจะเหมือนกับแค่วาดทับงาน ai เฉยๆเลยไหมนะ? ให้ได้ตราประทับว่ารูปจากคน

โอเคมันมีเรื่องเวลาที่ต้องใช้ เทคนิคการลงเส้น ทำสีต่างๆ ซึ่งไม่ง่ายแน่นอน แต่ในมุมของ final product ถ้าวาดใหม่หมดจริงแต่ก็คล้าย 'ai บรีฟ' จนคนจ้างก็แบบไม่เหลือความรู้สึกลุ้นและผิดคาดอะไร (เพราะบรีฟดีไง มุมกล้อง การวางท่า theme ครบละ ขาดแค่ human touch) เวลาจ่ายค่าจ้างที่ไม่ถูกนักจะรู้สึกยังไงนะ? 

แล้วถ้าใช้มุมมองที่หลายคนบอกว่าถ้าใช้ ai ก็ต้องทำให้ถูกลงสิเพราะต้นทุนน้อย (ผมบอกให้เลยว่าคิดไม่กว้างพอ เพราะไม่ได้เข้าใจเรื่องสัดส่วนต้นทุนของของงานอาร์ทที่แบบจ่ายครั้งเดียว) การที่ลูกค้าทำ 'ai บรีฟ' มาดีทางศิลปินก็ไม่ควรคิดแพง หรือปล่าวนะ? (แค่ตั้งคำถามต่อเนื่องจากมุมมองตั้งต้นนะ ไม่ได้ reflect ความคิดผมเอง)

---
จริงๆมันมีไอเดียที่เป็นปมตรงโน้นตรงนี้หลายอันเลยออกมาเป็นอันนี้แหละ อย่าง
.
- เพราะใช้ ai ทำให้ขายงานแล้วมีคนตั้งแง่
- จ้างวาดแท้ๆแต่อาร์ทสไตล์ดันคล้าย ai คนเลยนึกว่า ai 
- ถ้าไม่ใช่ ai ค่าจ้างทำรูปแพงมากคงไม่ได้ทำเกมออกมาแล้วนอกจากมีสกิลวาดติดตัว

หรือวันก่อนเจอการอบรมสอนใช้ ai สร้างบอร์ดเกมซึ่งในมุมผมถ้าสนุกก็ดีสิ แต่ว่ากันรวมๆการเอาระบบโน้นนี้มารวมกันใครก็ทำได้ (ผมก็ทำได้) แต่ความสนุกน่ะมันคือการปรับสัดส่วน และการสร้างสรรค์ในระบบย่อยๆให้มันผสมผสานกันต่างหาก ที่จะแยก 'นักออกแบบ' ออกมาจากคนเล่นเกมเยอะ ซึ่งผมก็คิดว่างานศิลป์จากมนุษย์มันก็เป็นอะไรทำนองนั้นแหละ 

---
ก็ลองคิดไปเรื่อยแล้วอยากลองดูหลายๆมุมมองดู คิดว่าไงกันบ้างครับ?

Send a message to learn more

Link: https://www.facebook.com/1235656441901733/posts/1224155506385160
