---
title: Village
published: 2025-09-09
description: ''
image: ./images/P9090040.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม ผลงานสร้างชื่อของคู่สามีภรรยา Inka Brand, Markus Brand กับเกมที่มีกิมมิคสุดเก๋ว่าด้วยการเจเนอเรชั่นของคนในหมู่บ้านที่ยิ่งเล่นก็ยิ่งอยากให้คนรุ่นปู่ย่าพ่อแม่ล่วงลับไปให้ไวเพราะว่ามันคือหลักฐานของความยิ่งใหญ่แห่งวงศ์ตระกูล

คือ flow เกมมันก็ยูโรเก็บ cube สีไปทำแอคชั่นซื้อโน้นแลกนี่ทั่วไปแหละ แต่ในเชิงรายละเอียดแทบไม่มีเกมไหนทำเหมือน หลักๆก็คือแอคชั่นจำนวนหนึ่งเวลาเล่นจะต้องเดินแทรค 'เวลา' ที่เมื่อวนครบรอบเราจะต้องเสียคนในบ้านเราไปนอนลงหลุม 1 ea แต่ความเจ๋งเชิงระบบคือเกมจะบังคับให้เราทิ้งคนงานรุ่นแรกๆออกไปก่อน (มีเบอร์กำกับ) และอาชีพที่คนงานนั้นทำอยู่จะกำหนดว่าจะชื่อของคนงานที่จากไปจะจารึกอยู่ในหมวดไหน ซึ่งแน่นอนว่าเป็นแต้มและมีพื้นที่ว่างจำกัด

มันเลยมีอารมณ์ของทำสิ่งที่ปกติเป็นบทลงโทษในเกม (คนงานลดลงและเสียแรงงาน) ให้กลายเป็นการบริหารจังหวะที่คนงานจะอยู่ทำงานนานแค่ไหนก่อนจะโดนโละทิ้ง และตำแหน่งที่ทำงานอยู่ก็มีผลว่าจะแข่งไปทำคะแนนได้ไหม มันเลยมีมิติการบริหารแอคชั่นที่สนุกแล้วก็มีจังหวะเป็นของตัวเองดี

ส่วนที่งึมงำเป็นการส่วนตัวคือจริงๆผมชอบเกมนี้ในแบบกล่องหลักธรรมดาก็พอแล้วนิหว่า คือไม่ชอบพวกเกมที่มันมีโมดูลเสริมเยอะๆแล้วต้องมาอ่านแยก ยิ่งอ่านยิ่งงอก ไม่สบอารมณ์คน ADHD อย่างผมเท่าไร แล้วยิ่งพอเป็นเกมระดับกลางๆก็จะยิ่งหงุดหงิดว่าต้องมีกติกาจุกจิกตรงโน้นตรงนี้ให้อ่านทำเอาเสน่ห์ของความ solid ที่ไม่ฟุ้งเฟ้อแต่สนุกตามสไตล์ยูโรยุครุ่งเรืองหายหมด ก็เลยแอบลังเลๆว่าหรือจะขายๆกล่อง big box ออกแล้วเก็บไว้แต่กล่องธรรมดาไม่รกที่ดีไหมหว่า.....

ว่ากันตามตรงผมไม่ได้ชอบเกมนี้ในระดับที่คิดว่ามันจะเป็น top 100 ของตัวเอง แต่ในแง่ว่ามันมีเอกลัษณ์ที่สูงวิธีการเล่นที่ตึงแบบกำลังสวยสำหรับเกม mid weight ก็คิดว่าเป็นเกมที่สนุกและโดดเด่นอยู่แม้จะออกมาสิบกว่าปีแล้วนะ ไปเล่นกับกลุ่ม gateway+ หรือเกมเมอร์ก็ยังมีจังหวะยึกยักกำหมัดเบาๆเวลาโดนปาดหน้า