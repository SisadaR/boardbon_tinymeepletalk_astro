---
title: Concordia
published: 2025-09-03
description: ""
image: ./images/P9020014.jpg
tags:
  - review
  - rerun
category: review
draft: false
---
#หยิบเกมเก่ามาเล่น #ถ้าชั้นวางมี100เกม เกมยูโรยุครุ่งเรื่องที่ Mac Gerdts ลองย้ายตัวเองออกจากระบบ Rondel วิ่งรอบเป็นวงกลมที่คุ้นเคยมาเป็นระบบเล่นการ์ดทำแอคชั่นที่พอเล่นๆไปก็ต้องทำแอคชั่นเพื่อรวบการ์ดเข้ามือ ไอเดียของเกมจะวุ่นอยู่กับการเดินคนงานไปตามเมืองแล้วก็ตั้งโรงงานมาผลิตของ

ความงดงามของมันอยู่ที่มิติทับซ้อนของผู้เล่นที่เราอยากจะกระจายตัวไปทั่วแผนที่ให้ไวที่สุดเพราะการสร้างโรงงานคนแรกในเมืองมันมีราคาถูก แต่ก็มีมิติการทำแอคชั่นผลิตสินค้าที่เวลาใครสั่งทำแอคชั่นนั้นทุกโรงงานแคว้นเล็กๆนั้นจะได้ผลิตของกันหมดก็ทำให้เราอยากจะคอยสร้างซ้ำหรือเกาะแกะกับผู้เล่นอื่นเพื่อรอรับผลประโยชน์ไปพร้อมกัน

ไอเดียที่ค่อนข้างเป็นเอกลักษณ์ของเกมคือเกมจะมีตลาดให้เราซื้อการ์ดแอคชั่นเพิ่ม และตัวการ์ดที่เราซื้อนั้นจะใช้เป็นตัวคูณแต้มในเงื่อนไขต่างๆให้กับเราไปพร้อมกัน ในแง่การออกแบบและความรู้สึกตอนเล่นคือมันทำให้เกมไม่เยิ่นเย้อ แล้วก็ก่อให้เกิดความคิดที่ว่าจะซื้อเอาความสามารถหรือจะซื้อเอาตัวคูณแต้มดี ซึ่งแต้มในเกมมันก็วนๆอยู่กับการสร้างโรงงานตามแผนที่ด้วยเงื่อนไขต่างๆนั้นแหละ

มันไม่ได้เป็นเกมระดับสนุกสุดยอดแต่ก็เป็นบรรยากาศการเล่นเกมที่ผมคิดว่าผสมการอยากทำแอคชั่นของตัวเองไปพร้อมกับความขัดใจที่โดนแย่งพื้นที่ในกระดานกลางที่สวยกำลังดี กับมันเป็นเกมที่หยิบไปเล่นกับผู้เล่นใหม่ก็ไม่ได้ซับซ้อนเกินไป แต่ก็คงต้องเผื่อ downtime หน่อยสำหรับเล่นครั้งแรกๆ เป็นเกมถ้วยดำในปี 2014 ที่เล่นแล้วก็คิดว่าเหมาะสมดี

ตอนหยิบเกมนี้มาเล่นผมก็ค้นพบว่าเห้ยเกมนี้อยู่กับผมมาสิบสองปีแล้ว สภาพกล่องยับเยินมากขาดทุกขอบหลังกล่องทะลุอีก ถ้าให้พูดผมคิดว่าเกมนี้อยู่ในช่วงเวลาที่ผมคิดว่าดีที่สุดของยูโรเกม คือมันเป็นยุคที่เกมดีๆมักจะมีกติกาไม่ซับซ้อนเกินไปและมีอิงกับระบบหลักไม่กี่ชิ้นที่ไม่รกรุงรัง สำหรับเกมนี้ผมใช้เวลาทวนกติกาแค่ราวๆสิบนาทีเท่านั้นเองก็เล่นได้ล่ะ ซึ่งแม่งแทบเป็นไปไม่ได้เลยในเกมสมัยนี้