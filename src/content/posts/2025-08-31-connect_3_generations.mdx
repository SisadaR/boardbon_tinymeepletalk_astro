---
title: "2025 08 31 Connect_3_Generations"
description: ""
pubDate: "2025-08-31"
slug: "2025-08-31-connect_3_generations"
tags: []
draft: false
---

เพราะการเล่นเกมคือการเชื่อมคน 3 ยุคเข้าด้วยกัน - เรียกว่าเป็นโพสแนว one way of parenting ละกัน  
  
คือตอนไปงาน BIGF มีโอกาสได้คุยกับเจ้าของบูทเกม AniMah ที่เอาไทล์ไพ่นกกระจอกมาเปลี่ยนให้เป็นรูปสัตว์น่ารักๆแล้วนำเสนอกติกาไต่ระดับไว้ 3-4 แบบ แบบอันแรกๆก็จั่วทิ้งแล้วจับคู่เรียงชุด 3 ตามแบบง่ายๆโง่ๆเลย แล้วค่อยๆไต่ไปเป็นเกมไพ่นกกระจอกแบบที่เล่นกินตังกันเป็นปกติจริง (ใช่ไอ้ที่เค้าขายน่ะคือ complete set ไพ่นกกระจอก)  
  
ทีนี้แบ๊คกราวน์คือเค้าเป็นคุณแม่ชาวสิงคโปร์ที่มีเชื้อสายจีนเนี่ยวัฒนธรรมการเล่นไพ่นกกระจอกกันทั่วอยู่แล้ว (อารมณ์คงคล้ายคุ้มหมากรุกไทย วงหมากฮอร์สพี่วินแต่แบบกระจายไปทั่วชุมชนน่ะ) เค้าก็บอกว่าอาม่า อากงที่บ้านก็เล่นประจำ ตัวเค้าก็เล่นกับครอบครัว ก็เลยอยากทำฉบับที่เด็กสามารถเรียนรู้ได้ด้วยเพราะถ้าเล่นเป็นคนในบ้านก็จะสามารถใช้เวลาร่วมกันได้  
  
แต่เค้าก็บอกว่าที่ทำฉบับเด็กเล็กมาเนี่ยเพราะไม่อยากให้เด็กยุ่งกับการพนันนะ แต่ก็อยากสอนให้เล่นเป็น ซึ่งมันก็แอบย้อนแย้งหน่อยๆ แต่พอเค้าพูดคำว่ามัน connect 3 generations มาผมก็เข้าใจเลยว่าโตไปก็เจอจะไปกีดกันทำไม สู้มาค่อยๆสอนผ่านครอบครัวดีกว่าไม่ใช่รอโตแล้วไปให้วงพนันมาสอนห่างไกลหูตาพ่อแม่ คือผมคิดว่ามันเป็นวิธีคิดของพ่อแม่ที่เข้าใจบริบทสังคมดีนะ  
  
ถ้าแบบบ้านเราจะย้อนทางหน่อยคือหาเกมที่ผู้ใหญ่เล่นได้เพราะบ้านเราไม่ได้มี medium ที่มัน classy มากพอให้ลองเล่น พ่วงกับวัฒนธรรมปากว่าตาขยิบมิติเดียวแบบเห้ยเด็กๆเล่นไพ่มันไม่ดี ในขณะที่ผู้ใหญ่ไปเล่นเกมโง่ๆกินตังกินเหล้าผ่านเวลาไปไรงี้ ไม่ได้ส่งเสริมความสัมพันธ์อะไรนอกจากหาเรื่องกินเหล้า.....  
  
แล้วคิดกันว่าไงบ้างครับ? แบบนี้มันคือยาพิษเคลือบน้ำตาลหรือปล่าว? แบบผมอ่ะมีมุมมองว่าการพนันโดยธรรมชาติมันก็คือ risk management ที่เราสามารถสอนกันได้ว่าตอนไหนเรียกว่า 'พนันอย่างสิ้นคิด' ที่พลาดคือหายทั้งหมด แบบไหนคือการบริหารความเสี่ยงที่ฉลาด ซึ่งเกมกระดานจำนวนมากสามารถหยิบเรื่องพวกนี้มาสอนได้อยู่แล้ว ก็มองว่าไอ้การต่อต้านการพนันในมิติที่ถูกหยิบมาบ่อยๆมันคือการเหมารวมแบบมิติแคบๆไปเยอะอยู่