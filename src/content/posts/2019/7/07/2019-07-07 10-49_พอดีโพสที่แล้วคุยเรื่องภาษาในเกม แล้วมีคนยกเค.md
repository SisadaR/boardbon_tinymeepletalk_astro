---
title: พอดีโพสที่แล้วคุยเรื่องภาษาในเกม แล้วมีคนยกเคสเกี่ยวกับคำว่า 'และหรือ' (และ/หรือ,
  and/or) ในการเขียนกติกาเกมซึ่งโดยความหมายก็คือ แค่มีหนึ่งในสองอย่างนี้ก็ถือว่าครบเงื่อนไข
published: 2019-07-07
description: ''
tags:
  - archived
  - ค่อนข้างจะไม่เกี่ยวกับบอร์ดเกมเท่าไร
  - แตกประเด็น
category: archived
draft: false
---
#แตกประเด็น #ค่อนข้างจะไม่เกี่ยวกับบอร์ดเกมเท่าไร พอดีโพสที่แล้วคุยเรื่องภาษาในเกม แล้วมีคนยกเคสเกี่ยวกับคำว่า 'และหรือ' (และ/หรือ, and/or) ในการเขียนกติกาเกมซึ่งโดยความหมายก็คือ แค่มีหนึ่งในสองอย่างนี้ก็ถือว่าครบเงื่อนไข 
 
 
เพราะคำว่า 'or (หรือ)' ด้วยตัวภาษาพูดเนี่ยมันจะหมายถึง 'อย่างใดอย่างหนึ่งเท่านั้น' แต่ในฐานะที่ผมเป็น programmer เนี่ยเวลาเราใช้คำว่า OR มันคือ 'ตราบใดที่อย่างในอย่างหนึ่งถูกก็ให้ถือว่าถูกทั้งคู่' หรือในอีกความหมายก็คือ ถ้าเขียนว่า A or B ในภาษาคอมพิวเตอร์เนี่ยก็ถือว่าเพียงพอแล้วสำหรับการสื่อความหมายเดียวกับ and/or ในภาษาพูด (ระบบคอมพิวเตอร์ทำงานอ้างอิงจาก ประตูสัญญาณตรรกะ หรือ logic gate ที่อาจจะแตกต่างจากภาษาพูด) 
 
 
ถ้าอยากจะแทนคำว่า 'อย่างใดอย่างหนึ่งเท่านั้น' (มีทั้งคู่ก็ผิด) ในทางคณิตศาสตร์จะเรียกว่า XOR (Exclusive or) คือมันต้องจริงแค่ด้านในด้านหนึ่งเท่านั้นถ้าตรงกันทั้งคู่ให้ถือว่าผิด แต่ไอ้ XOR เนี่ยในภาษาโปรแกรมมิ่งก็มักจะไม่มีสัญลักษณ์ให้เพราะว่าเราสามารถแทนที่ด้วยการเขียนว่าหาก A != B ( A ไม่เท่ากับ B ) ก็ให้ผลแบบเดียวกัน
 
 
สรุปแล้วเนื่องจากเราเขียนให้คนทั่วไปอ่าน และคนทั่วไปไม่รู้จัก logic gate หรือถ้าใช้ คนก็ไม่รู้อีกว่าเกมนี้มันใช้ OR ในภาษาคนหรือภาษาลอจิค (OR ในแบบคณิตเขียน A+B เดี๋ยวคนงงอีก; ส่วน AND ใช้ AB) ก็เลยใช้คำว่า and/or จึ่งถือว่าการันตีในแง่การสื่อสารมากที่สุดแล้วสำหรับภาษาพูด ซึ่งอีกแบบในภาษาอังกฤษคือ if you have either X or Y แต่มันจะไม่กระชับเท่า and/or กับเดี๋ยวมีคนถามอีกถ้ามีทั้งคู่จะใช้ได้ไหม? กับผมไม่แน่ใจว่าภาษาไทยจะเขียนแทนแบบไหน
 
 
update: พอดีมีคนเขียนมาเลยยกมาล่ะกัน คือ and/or ที่ในชีวิตประจำวันของเราน่าจะคุ้นตาหน่อยก็น่าจะเป็น "จำ หรือ ปรับ หรือ ทั้งจำและปรับ"..... :P


