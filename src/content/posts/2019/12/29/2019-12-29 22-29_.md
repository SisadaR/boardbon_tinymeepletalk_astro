---
title: "Archived Post"
published: 2019-29-12
description: ""
tags:
  - archived
category: archived
draft: false
---



อันนี้เรียกว่าเป็นอันดับแบบ  ‘ไม่คิดอะไรมาก’  แค่ยกเอาเกมใหม่เด่นๆที่ได้เล่นในปี 2019 ที่อาจจะผลิตมาจากปีไหนก็ได้มาเรียงดู (แต่เรียงเสร็จก็มีแต่เกมที่ผลิตปีนี้แหละ) ซึ่งคิดว่าเดี๋ยวขอเก็บตกตอนซักไตรมาสแรกของปี 2020 จะมาสรุปเกมที่ผลิตในปี 2019 อีกที พอดีรอเก็บตกอีกหลายเกมเลยน่าจะเริ่มได้เล่นตอนต้นปีพอดี ไหนๆแล้วติดป้ายไตเติ้ลเลียนแบบเพจ  Little Dice & A Meeple  หน่อยดีกว่า :P  (ผมค่อนข้างเราชอบเวลาที่ต่างคนต่างทำสิ่งที่ตัวเองชอบ แล้วมันส่ง energy บวกมาช่วยกันพัฒนากันเองนะ เป็นเพจสไตล์ยูโรที่ในหลายๆแง่แล้วดีกว่าผมเยอะ อย่าลืมไปติดตามกัน)  นอกจากอันดับหนึ่งร่วมแล้ว เป็นการจัดแบบไม่เรียงลำดับและอย่าลืมว่าผมเองก็ไม่ได้เล่นเกมมาเยอะแยะอะไรขนาดนั้นก็จัดๆเอาสนุกๆจะได้มาคุยกัน บางเกมที่ไม่ติดอาจจะมีเหตุผลง่ายๆว่ายังไม่ได้เล่นเท่านั้นเอง ...... หรือไม่ก็เพราะเผาทิ้งไปแล้ว  นอกจาก Pax Transhumanity นี้เขียนแบบยาวหน่อยไว้หมดล่ะ ซึ่งทั้งหมดก็เป็นเพียงความเห็นส่วนตัวนะครับ ผมก็คนเล่นเกมธรรมดาทั่วไป แค่ขยันบ่นเท่านั้นแหละ :) อนึ่งไม่ใส่ Age of Steam มานะเพราะสำหรับผมไม่ใช่เกมใหม่ แต่ถ้าใส่เดี๋ยวเกมอื่นไม่ได้มีที่ยืน ตัดออกดื้อๆงี้แหละ Luna Nova  [Best Light Game] ต้องยอมรับว่าผมเล่นเกมเบาๆมาไม่เยอะเท่าไรอาจจะไม่ถนัดสายนี้นัก แต่เกมนี้เล่นแล้วรู้สึกว่ามันค่อนข้าง hook ดีหยิบไทล์มองท่าคิด puzzle ไปเรื่อย เป็นเกมที่เรียกได้ว่าต่อยอดจาก Patchwork มาแบบเนียนๆ ไม่ได้เป็นเกมหวือหวาที่จะไปล้มใครหรืออะไรแต่ถ้าให้เลือกเกมเบาที่ตราตรึงของปีนี้ก็ต้องเกมนี้แหละ เล่นแล้วไหลไปเรื่อยดี Watergate  [Best 2 Players Game] เช่นเคยว่าปกติผมไม่เล่นเกมสองคนเท่าไร แต่เกมนี้ขึ้นมาใน top list ได้อย่างไม่ยากเย็น ด้วย setup ที่ไม่วุ่นวาย วิธีการเล่นแบบชิงไหวชิงพริบระหว่างผู้เล่นสองฝ่ายที่เงื่อนไขการชนะแตกต่างกัน การให้ลำดับความสำคัญกับสิ่งที่ต้องทำตรงหน้าเพื่อเป้าหมายหรือจะไปขัดขวางอีกฝ่ายดี รวมไปถึงการดักทางและหาจังหวะการใช้การ์ดที่ยิ่งถ้าเล่นซ้ำจนรู้ชนิดการ์ดในกองฝ่ายตรงข้ามแล้วยิ่งสนุก เป็นอีกเกมที่เล่นแล้วต้องรีบกลับบ้านไปอ่านเกี่ยวกับคดีนี้ต่อทันที Bus  [Best Reprint, Best Mid-Weight Game] เกมระดับกลางเล่นจบในหนึ่งชั่วโมงที่สะท้อนอารมณ์อันเป็นลายเซ็นประจำคู่หูนักออกแบบได้เป็นอย่างดี (ก่อนที่เกมหลังๆจะเริ่มซับซ้อนขึ้นเรื่อยๆ) เกมมีแค่วางเส้นทางเดินรถพร้อมกับแย่งกันดึงผู้โดยสารที่มีความต้องการที่แตกต่างกันไปในแต่ล่ะช่วงเวลาของวัน แต่ในความเรียบง่ายนี้กลับซ่อนความซับซ้อนทางความคิดได้อย่างน่าสนใจ ฉบับนี้นอกจาก Graphic กับ Component แล้วไม่ได้แก้อะไรใหม่ เป็นการยก design เมื่อ 20 ปีที่แล้วมาทั้งดุ้นเลยแต่ไม่มีความรู้สึกซักนิดว่าเกมเก่า Nanty Narking  [Best Reprint Runner Up, Best Mid-Weight Game Runner Up] เกม reprint ที่เปลี่ยนจาก Discworld: Ankh-Morpork มาเป็นโลกยุควิตตอเรีย เป็น Area Control / Hidden Objective เล่นง่ายที่มีความเกรียนเล็กๆพอสนุก ชอบที่รูปแบบการเล่นกระชับพร้อมกับต้องเดาทางว่าอีกฝ่ายกำลังจะทำอะไรอยู่ City of the Big Shoulder  [Best Economic Theme Game] ลูกผสมระหว่างเกมสุดโปรดของผมสองเกมได้แก่ 18XX series + Arkwright แม้ทำออกมาจะขาดรสเผ็ดและความเครียดอันหนักหน่วงที่ตัวพ่อแม่มี แต่ก็ยังนับได้ว่าเป็นเกมสาย Economic ที่ผู้เล่นยังต้องมาบริหารจัดการแย่งชิ้นเค้กทางการตลาดที่สนุกอีกเกม เป็นเกมสำหรับสายคำนวนเลขการเงินเนิบๆไม่ตบตีใครแบบโจ่งแจ้ง Pax Transhumannity  [The Weird, but I love it anyway] ค่าย SMG ที่ทำออกมากี่เกมก็มีอันต้องมาอยู่ในลิสของตัวเองทุกปีเพราะผมเป็นติ่ง!! และเช่นเคยเป็นเกมสายแปลกที่ผมก็มักจะไม่ค่อยแนะนำให้ใครเล่นเท่าไรถึงจะชอบเป็นการส่วนตัว รอบนี้เราจะมาเป็นบริษัท Startup หน้าใหม่ที่ต้องมาแย่งชิงพัฒนาไอเดียเพื่อช่วยแก้ปัญหาให้กับชาวโลก การเล่นที่แม้จะมาช่วยแก้ปัญหาให้โลกก็จริงแต่เราก็ต้องพยายามที่จะกั๊กและกำหนดทิศทางการพัฒนาให้เข้าทางเราด้วยเช่นกัน ในแง่หนึ่งค่อนข้างเป็น Pax ที่เข้าถึงง่ายพอควร (ยังเข้าใจง่ายสู้ Pax Pamir ไม่ได้แต่สำหรับ Pax อื่นๆที่มาแนวอ่านงงๆแล้วอันนี้เข้าใจง่ายสุด) Terramara  [Best of The Classic] เกมยูโรกลางหนักที่ค่อนข้าง Surprise พอควรตอนแรกนึกว่าจะเกมงั้นๆเก็บของเดินแทรคแล้วจบ แต่เล่นจริงแล้วเห้ย แปลกดี แค่ส่งคนงานไปอนาคตหรือการเอาทหารมาเบียดกันก็ทำให้เกมน่าสนใจขึ้นมาก แค่ปรับมุมมองเรื่องช่องเก็บของนิดหน่อยก็ทำให้เกม Worker Placement สายดั้งเดิมมีอะไรน่าสนใจได้อีกเยอะมาก เป็นเกมที่ Polish อะไรที่ Classic ขนาดนี้ให้สนุกไปได้อีก  Yinzi  [Best Economic Style Game] ค่าย Spielworxx เนี่ยเป็นค่ายเกมบูติกที่ทำเกมแค่ทีล่ะ 1000 กล่อง ส่วนมากแล้วเกมก็ดีแหละ แต่แป๊กก็มีบ้างซึ่งถ้าแป๊กก็จะเหงาหน่อยเพราะเกมแพงมาก (นี้คุยกับเพื่อนเล่นๆว่าค่ายนี้ปีนึงออกสองเกมมักจะสนุกเกม งั้นๆเกม) ซึ่งที่พูดนี้ไม่เกี่ยวอะไรกับเกม แต่เกมนี้สนุกดีครับเป็นหวยรอบที่แทงถูก เป็นเกมที่มีระบบ demand supply สองขยักที่แปลกตา เพราะวัตถุดิบที่เราหรือเค้าผลิตนั้นอาจจะไม่เป็นสิ่งที่โรงงานของเราต้องการก็เป็นได้ ระบบทำแอคชั่นสองขยักที่การ์ดหนึ่งใบให้พลังในการทำแอคชั่นสองที่ไม่เท่ากันก็น่าสนใจดี และอันดับหนึ่งร่วมมีสองเกมครับ  Pax Pamir: Second Edition [Best Game of The Year] เกมนี้ไม่ใช่ reprint แต่เป็น reimplement จาก Pax Pamir ตัวแรก ที่พัฒนาขึ้นในทุกๆทาง เป็น Pax จากนักออกแบบที่ผมเป็นติ่งอยู่อีกคนหนึ่งและเป็น Pax ที่ผมมักจะแนะนำให้ทุกคนเล่นเป็นเกมแรก (ก่อนจะไปเจอ Pax อื่นที่พิลึกพิลั่นจนคุณอาจจะไม่ชอบก็ได้...ฮา) เป็นเกมที่มี Dynamic ระหว่างการเล่นที่น่าสนใจ เกมพลิกไปมาตลอดเวลาและมีเรื่องราวเล่าขานอยู่ในเกมเสมอ Barrage [Best Game of The Year] บอกตามตรงว่าผมเกลียดค่ายเหี้ยๆเลย (ถ้าให้ชี้ชัดซักหน่อยก็เจ้าของค่าย) ทำอุปกรณ์และวิธีการรับผิดชอบห่วยแตกมากทั้งๆที่เป็นค่ายระดับแมส แต่เกมดีก็คือเกมดี (ถึงธีมจะไม่เห็นสมเหตุสมผลตรงไหน) และนี้เป็นเกมยูโรกลางหนักที่ผมคิดว่าดีที่สุดของปีนี้ ระบบการเล่นที่ใช้แนวคิดการส่งน้ำที่ปั้มจากที่สูงลงที่ต่ำสลับเส้นทางน้ำแย่งชิงพลังงาน รวมถึงไอเดียการจัดการทรัพยากรในมือผ่านระบบวงล้อที่น่าสนใจ นั้นแหละถึงอยากจะประกาศว่าพวกเจ้าจงแบนค่ายเฮียๆนี้เพียงใด แต่ก็จำต้องกล้ำกลืนบอกว่าหากใครเป็นสายเกมยูโรแล้วควรจะต้องไปลองเล่นเกมนี้กันซักหน่อย เพราะมันสนุก!! (แถมตัวรีเทลก็แก้จุดมีปัญหาใหญ่ๆอย่างล้อหมุน และน้ำมาล่ะ)  ขอขอบคุณทุกคนที่ติดตามคนบ่นไปเรื่อยอย่างผมนะครับ เกมไหนเล่นแล้วเห็นด้วยเห็นต่างก็มาคุยกันนะ ไม่กัด  :D

Link: https://www.facebook.com/notes/1328098254203854/
