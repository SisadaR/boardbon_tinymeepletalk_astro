---
title: ช่วงนี้กำลังนั่งคุยๆกับเพื่อนคนนึงว่าอยากลองออกแบบเกมกระดานเล่นๆซักเกม พอดีเล่น
  Coconut Empire แล้วค่อนข้างเสียดายที่ในเชิงเกมแล้วมันเบามาก กับผมชอบเกม John Company
  ตรงการเจรจามันเรียลดีมีที่มาที่ไป บริหารบริษัทไปยังไงสุดท้ายก็ล่มจมเพราะแข่งกันคอรัปชั่นไปซื้อบ้านตากอากาศ
  เลยนั่งคิดๆว่าถ้า John Company มา rework/retheme เป็นบริหารประเทศมันอาจจะน่าสนุกดี
published: 2019-09-10
description: ''
tags:
  - archived
  - บ่นไปเรื่อย
category: archived
draft: false
---
#บ่นไปเรื่อย ช่วงนี้กำลังนั่งคุยๆกับเพื่อนคนนึงว่าอยากลองออกแบบเกมกระดานเล่นๆซักเกม พอดีเล่น Coconut Empire แล้วค่อนข้างเสียดายที่ในเชิงเกมแล้วมันเบามาก กับผมชอบเกม John Company ตรงการเจรจามันเรียลดีมีที่มาที่ไป บริหารบริษัทไปยังไงสุดท้ายก็ล่มจมเพราะแข่งกันคอรัปชั่นไปซื้อบ้านตากอากาศ เลยนั่งคิดๆว่าถ้า John Company มา rework/retheme เป็นบริหารประเทศมันอาจจะน่าสนุกดี
 
 
อาจจะเปลี่ยนพวกแผนกเป็นกระทรวง กับพวกกิจการเอกชนนายทุนใหญ่ แต่พอเปลี่ยนบริษัทมาเป็นประเทศยังนึกไม่ออกว่าจะเอาเงินมาจากไหนดี อย่างใน John Company บริษัทจะมีผลประกอบการจากการไปค้าขายกับแคว้นในอินเดียกับส่งทหารไปปล้นเค้ามา แต่เป็นประเทศมันต้องมาจากภาษี  คงต้องไปรื้อแนวคิดดูว่าจะทำดีลยังไง กระจายงบแบบไหนไปทำไม บลาๆ คือเฟรมของ John Company มันทำมาแบบส่งต่อการทำงานของแผนกค่อนข้างสมูทมีที่มาที่ไปเยอะ (ผู้เล่นผลัดกันลงทุน -> คนคุมแผนกจัดซื้อเลือกซื้อของแล้วแต่ใครใต้โต๊ะมาหรือเลือกบ้านตัวเอง -> แผนกจัดยุทโธปกรณ์ก็ส่งของไปตรงสนามรบที่ตัวเองได้ประโยชน์ -> แผนกจัดสรรทหารก็เลือกส่งคนของตัวเองไปทีๆจะปล้นได้เงินเยอะๆ แต่ก็ต้องไปใต้โต๊ะขอให้ส่งปืนมาหน่อย บลาๆ)  ถ้าจับตรงนี้ไม่ได้ก็จะกลายเป็นเกมหลวมๆแบบที่ไม่ชอบอีก
  
  
ตอนนี้ก็ลองๆแชร์ไอเดียกันเองสนุกอยู่ ซึ่งก็ไม่รู้จะไปถึงไหน อาจจะจบอยู่แค่มโน แต่แปะๆไว้เพื่อใครอยากเอาไอเดียไปใช้ต่อ...ฮา
 
 
อย่างที่มีคนเค้าว่าไว้ ไอเดียเป็นของฟรีไม่มีราคา ลงมือทำออกมานั้นแหละเรียกว่าของจริง


