---
title: "อย่างหนึ่งที่ผมอยากจะย้ำถึงกิจกรรมนี้ในมุมตัวเองซักหน่อยนั้นคือ"
published: 2019-29-04
description: ""
tags:
  - archived
category: archived
draft: false
---

อย่างหนึ่งที่ผมอยากจะย้ำถึงกิจกรรมนี้ในมุมตัวเองซักหน่อยนั้นคือ

"มันเป็นงานแบบที่คุณจ่ายเงินมาเพื่อเป็นอาสาสมัคร คุณคือแรงงาน และคุณก็คือเจ้าของงาน"
 
 
มันเป็นงานที่มีจุดเริ่มมาจากกลุ่มคนเล่นสายชอบซื้อเกมมารวมตัวกัน แล้วก็พบว่าการจะสอนให้คนรอบข้างเข้าถึงความสนุกของเกมที่เรามีมันลำบากจริงๆ เพราะเกมที่เราชอบนั้นถ้าไม่ภาษาเยอะเกินไป ก็อาจจะต้องใช้ทักษะทางความคิดแบบที่ เพื่อนรอบตัวพากันส่ายหน้าบอกว่าขอกลับไปเล่นเกมสายขำสนุกสนานเฮฮาเหมือนตอนที่พึ่งรู้จักกับเกมกระดานไม่ได้หรือไง
 
 
แต่คุณก็ยังไม่ยอมแพ้ คุณเริ่มมองหาสถานที่และกลุ่มผู้คนที่อยากจะเล่นอะไรคล้ายๆกัน หลายคนโชคดีได้เจอ หลายคนก็ไม่ แต่กับหลายคนที่เจอก็มักจะพบว่ากลุ่มของเรานั้นขยายตัวได้ยากจริงๆ เพราะการที่จะ 'ปั้น' และ 'ดึง' ให้คนมาสัมผัสโลกทางนี้ นั้นแค่ความชอบเล่นเกมเฉยๆมันไม่เพียงพอ
 
 
ถ้าคุณเป็นคนแบบนี้ (หรืออะไรคล้ายๆแบบนี้) ล่ะก็ เราเข้าใจคุณและงาน Con ที่เราตั้งใจทำก็เพื่อพยายามสนองนีดคนแบบเรา รวมไปถึงการพยายามที่จะทดสอบถึงความเป็นไปได้ในการกิจกรรมรวมตัวคนเล่นเกมขึ้นมา

---------------------------------------------
ทำไมต้อง Give?

ผมเชื่อโดยบริสุทธิ์ใจครับว่าถ้าคุณเป็นคนแบบที่ผมกล่าวมาข้างต้นปัญหาที่คุณจะเจอคือ 'อยากเอาเกมตัวเองไปสอนแม่งทั้งวันเลย' หรือ 'จะจัดตารางยังไงดีถึงจะสอนเกมตัวเองแล้วยังสามารถไปจอยเกมที่เราหมายตาไว้ได้' เพราะมันยากที่จะทำใจให้เชื่อได้เหลือเกินว่าคนที่ 'เสี้ยน' แบบนี้จะไม่มีเกมที่ตัวเองคิดว่าอยากให้คนอื่นมาลองเล่นกัน
 
 
ในแง่นี้ผมเชื่อว่า 'ศักยภาพในการให้' แม้ไม่อาจชี้วัดได้ทั้งหมดแต่มันก็ 'ดีพอใช้' ที่จะใช้เป็นมาตรวัดคนที่จะมาเข้าร่วมกิจกรรมนี้

---------------------------------------------
เกมแบบไหนเรียกว่าโอเค?

ผมเชื่อโดยบริสุทธิ์ใจเช่นกันว่าหากคุณเป็นคนแบบที่เรามองหาคุณจะไม่มีปัญหาในการคิดว่าแบบไหนเรียกว่าเหมาะสม คุณไม่ใส่ชุดนอนไปสมัครงานฉันใด หากคุณเข้าใจว่างานเป็นแบบไหนแล้วคุณก็ไม่น่าจะขาดวิจารณญาณขนาดที่หยิบสิ่งที่ก่อให้เกิดข้อสงสัยตามมาฉันนั้น
 
 
เกมจำนวนมากในงานเองก็ไม่ใช่เกมระดับโคตรแรร์หายากขนาดนั้น ก็เป็นเกมที่คุณยังสามารถพบเจอได้ตามวงคนเล่นเกมปกติ อย่าง
 
Luna, Arkham Horror, Food Chain Magnet, The Castle of Burgundy, Goa, Underwater City, Terra Mystica, Cyclades, Brass ฯลฯ
 
 
แน่นอนว่าเกมระดับที่ผมคิดว่าน่าจะเรียกว่า Highlight ก็มีอย่าง Kingdom Death: Monster หรือหลายเกมก็อาจจะหาโอกาสเล่นได้ยากจริงๆ แต่ผมก็เชื่อเช่นกันว่าทุกเกมที่กลุ่มอาสา wave แรกเลือกมา คือเกมที่พวกเค้าเชื่อมั่นว่า 'สนุก' และพวกเราจะต้องมีความสุขที่ได้เล่นเกมด้วยกันตลอดวันในบรรกาศที่ทุกคนคือ 'เกมเมอร์' มาล้อมวงกันอย่างแน่นอน
 
 
มาร่วมทดลองหาความเป็นไปได้ใหม่ๆกัน วันนี้ สี่ทุ่มเจอกันครับ

When this happens, it's usually because the owner only shared it with a small group of people, changed who can see it or it's been deleted.
