---
title: "หากว่าเรากำลังสบายมาวิ่งหนีซอมบี้กัน....แล้วก็เอาท่อแป๊บฟาดหัวเพื่อนซักหน่อยให้เป็นเหยื่อล่อซอมบี้น่ะ - Run Zombie!!! Run"
published: 2024-24-07
description: ""
image: ./images/490761682_1262931582507552_592811394700921589_n.jpg
tags:
  - archived
category: archived
draft: false
---

หากว่าเรากำลังสบายมาวิ่งหนีซอมบี้กัน....แล้วก็เอาท่อแป๊บฟาดหัวเพื่อนซักหน่อยให้เป็นเหยื่อล่อซอมบี้น่ะ - Run Zombie!!! Run

เกมอินดี้ที่ผมสั่งไว้จากงาน TIBM 2023 ผลงานจาก miscellaneous (tag ยากจัง) ที่ไอเดียของเกมคือการวิ่ง วิ่ง วิ่ง จนกว่าเรายังเป็นคนสุดท้ายที่ยังวิ่งอยู่ท่ามกลางฝูงซอมบี้ที่ถาโถมตามตูดกันเข้ามา

---
เกมเดินด้วยระบบ Deck Building ที่การ์ดแต่ละใบจะมีเลขพลังบอก ตอนเล่นเราจะวิ่งอยู่บนเลนส์เป็นตารางแยกกันซึ่งแต่ละรอบจะบอกว่าเราต้องทิ้งการ์ดให้ผลรวมเท่าไรถึงจะถือว่าเช็คผ่าน ถ้าไม่ผ่านก็ต้องเอาการ์ดเหนื่อยใส่ deck ซึ่งข้อเสียคือถ้ามันวนมาเข้ามือมันจะไปไม่ได้ไกล ก็จะนำมาสู่ลูปเหนื่อยแล้ว เหนื่อยอีก เหนื่อยจนโดนซอมบี้กัดตายไป

พอโชว์พลังเสร็จการ์ดมันก็จะบอกว่าเราต้องขยับไปทางไหนบางก็เลื่อนๆไปถ้าไปหยุดที่เดียวกับคนอื่นก็ต้องทิ้งการ์ดในมือมาวัดพลังซึ่งนั้นแหละถ้าแพ้ก็เหนื่อยแล้วจะต้องโดนถีบไปข้างหลังอีก พอเราวิ่งฉากนี้จบเกมมันก็จะสุ่มฉากใหม่ (มีเยอะมาก) + กับ event ให้เราวิ่งกันต่อ

เอาจริงๆเกมมันมีแค่นี้แหละวิ่งๆไปจนตายกันหมดเหลือเราคนเดียว (คือเกมมันออกแบบในเรายิ่งเล่นยิ่งหมดแรงกับโดนทดเจ็บตลอดอยู่แล้ว) หรือไม่ก็พอท้ายเกมมันจะมี showdown เป็นเหตุการณ์ตอนจบของหนังสั้นเรื่องนี้ว่าคุณต้องทำตามเงื่อนไขบางอย่างถ้าผ่านก็ถือว่ารอดแล้วววววว แล้วก็จบเกมไป

---
ส่วนที่เป็น table preset ก็คงไม่พ้นตารางของเกมที่ด้านล่างเป็นสไลด์เลื่อนว่าตอนนี้ซอมบี้วิ่งมาใกล้เราแล้วหรือยัง ถ้าเราต้องเริ่มหรือตกที่ช่องพวกนี้เกมก็จะยากขึ้นอีก ยิ่งไปอยู่กลางดงซอมบี้คืออาจจะโดนแผลหนักที่ถือว่าเรื่องใหญ่มากในเกมเพราะมันเข้ามือแล้วไม่ออกไปไหน ทำให้วิ่งยากขึ้นอีกมาก

---
ที่เหลือก็ตามสไตล์เกมมีธีมมีวิ่งๆไปเก็บของแล้วเอามาฟาดหน้าเพื่อนบ้างรักษาตัวเองบ้าง มีอาชีพพร้อมค่าประสบการณ์เอาไว้อัพเกรดตัวเอง มีการซื้อการ์ดเข้ากองเพื่มเพื่อทำให้เราวิ่งได้อึดและทนมากขี้น เพราะเกมนี้วิ่งเยอะก็ไม่ดีเพราะมันหมดกองทีก็จะเหนื่อยต้องเอาการ์ดเหนื่อยใส่กองอีก....ซึ่งจะนำไปสู่การเหนื่อยมากก้าวขาไม่ออกล้มออกจากเกมไป….

---
ในงาน TIBM 2023 เกมนี้สำหรับผมคือแม่งแปลกสะดุดตาสุด แบบเห้ยเกมนี้มันต้องถูกผลิตดิว่ะ เพราะตอนเล่นแล้วผมชอบธีมกับการตีความแล้วก็อุปกรณ์มันมากๆเลย (คือผมชอบมากเลยเกมที่เล่นแล้วอินธีม ปกติผมแค่ไม่ชอบการสุ่มแบบไม่มีเหตุรองรับเฉยๆ) 

แต่มันก็ดันมีจุดอ่อนที่ผมไม่ทันคิดไปหนึ่งอย่างที่มีผลต่อความสนุกมากๆนั้นก็คือ ...... ตอนเทสที่งานผมไปเล่นในวงที่ทักษะการเล่นเกมมันไม่มานั่งถามว่า Deck Building คืออะไร ตอนไหนคือเฟสไหนทำอะไรได้บ้าง..... ใช่ ถ้าระบบการเล่นเกมพวกนี้ไม่ได้ baked-in อยู่ในตัวคุณแล้วพร้อมจะเอ็นจอยกับความเฮฮาของเกมแล้ว เกมนี้จะกร่อยฉิบเลย (to be fair ... อเมริเทรชจำนวนไม่น้อยก็ติดหล่มแบบนี้แหละ)

---
คือว่ากันตรงๆผมก็ยังชอบโครงสร้างกับวิธีการนำเสนอมากๆอยู่แต่ระบบเกมตอนนี้มันมีเฟสกับการนับอะไรที่ยึกยักเยอะไปหน่อย แบบต้องเล่นการ์ดให้หมดมือก่อนทุกคนแล้วค่อยผลัดกันขยับ แล้วค่อยมาเบียดกัน ซึ่งโดนแยกออกเป็น 3 ส่วนเด็ดขาดมันเล่นแล้วรู้สึกสะดุดมาก ระบบความยากเลนที่ต้องเคลียร์แต่แรกก็คิดว่ามันบังคับมากกว่าสนุกเพราะอยู่ตรงไหนก็ต้องโดนแบบนั้น นี้คิดเลยว่าถ้าเป็นแนวผลัดกันเล่นแล้ววิ่งไปเบียดไปนี้น่าจะกลายเป็นเกมตลกเอาชีวิตรอดมากกว่านี้ไหมนะ? คือมันมีอะไรมาบดบังความมันส์ตลอดเลย

แล้วด้วยความที่เฟสมันขยึกขยักก็พาลเอาทำรูลเขียนแล้วงงตามไปอีก คือตอนอ่านเหมือนจะเข้าใจแต่พอมีคำถามอะไรในหัวก็หาไม่เจอซักอย่าง แต่ด้วยความที่เป็นเกมอินดี้ตรงนี้ก็พอจะให้อภัยได้

---
ผมก็ยังคิดอยู่ดีว่าเกมมันมีศักยภาพอยู่ อุปกรณ์ที่มีถ้ารื้อระบบทำใหม่ก็น่าจะสมูธกับคนทั่วไปมากกว่านี้ เอาเป็นว่าผมซื้อมันในฐานะงานทดลองเจ๋งๆ แล้วก็ happy ที่ได้จับมันมาเล่นในฐานะงานทดลองสนุกๆละกัน แต่ในฐานะ final product คิดว่ายังต้องทำการบ้านเพิ่มอยู่ แบบเห้ยๆความสนุกมาแล้ว แต่โดนถามโน้นนี้ตลอดนี้สะดุดจัด

---
What I like: ธีมวิ่งหนีซอมบี้แบบหนังเกรดบี อุปกรณ์กับการพรีเซนต์สวย ธีมสนุก
  
What I dislike: เฟสการเล่นไม่สมูธทำให้การขับประสบการณ์ออกมาสะดุดต้องไปวนอยู่ในเรื่องลำดับการเล่นต่างๆเยอะกว่าที่ควรจะเป็น
  
I think this game might be a good fit for...: สายสะสมที่อยากได้เกมแนวธีมแปลกใหม่ และพร้อมที่จะเล่นไปกับกติกาที่ยุ่งยากนิดหน่อย หรือพร้อมจะ house rule ต่อ

---
this is NOT a sponsored product. no money changed hand for this content. ซื้อเองจ่ายเองถ่ายเองวิ่งหนีซอมบี้เอง

![](./images/490889863_1262931595840884_2030711047724868579_n.jpg)

![](./images/490531656_1262931469174230_5134906801341289379_n.jpg)

![](./images/490639718_1262931579174219_1830634387027859649_n.jpg)

![](./images/490685280_1262931509174226_3677854338540893268_n.jpg)

![](./images/490505246_1262931539174223_7592528027095935115_n.jpg)

![](./images/490919932_1262931462507564_4772583057709277048_n.jpg)
