---
title: Rumble Nation (Deluxe Edition)
published: 2024-06-20
description: ''
image: ./images/490315125_1261845955949448_1735066781807579772_n.jpg
tags:
  - archived
category: archived
draft: false
---
Rumble Nation (Deluxe Edition)

เกม Majority Control ธีมว่าด้วยการชิงอำนาจของเหล่าขุนศึกญี่ปุ่น

'Without destruction, there is no creation... there is no change' - Oda Nobunaga.

---
ไอเดียเกมอย่างที่บอกคือการส่งตัวไปยึดพื้นที่ โดยที่ในแต่ละตาผู้เล่นจะได้ทอยเต๋า 3 ลูก จากนั้นเราจะเลือกมา 2 ลูกบวกกันก็จะได้เลข 2-12 มา ซึ่งจะตรงกับเลขพื้นที่ทั้ง 11 จุดที่สุ่มกระจายในกระดานตอนเซ็ทอัพ จากนั้นอีกเลขจะเอาไว้บอกว่าจะได้วางทหารกี่ตัว ( ⚀ ⚁ วาง 1 ตัว ⚂ ⚃ วาง 2 ตัว ⚄ ⚅ วาง 3 ตัว)

ฟังดูเหมือนไม่มีไรใช่ป่ะแต่จริงๆเกมออกแบบมาโคตรฉลาด ในเชิงออกแบบคือประกบกันสวยมากๆ

- ระบบเลขเต๋าเราชินกันจากคาทานอยู่แล้วเรื่องเลข 2-12 แต่เกมนี้ล้ำกว่าตรงคุณได้ทอย 3 ลูกแล้วเลือก มันทำให้เกิดความเป็นได้ในการผสมมือขึ้นมาว่าจะไปลงตรงไหน ถ้ายังไม่พอใจเกมให้ทอยใหม่ได้อีกรอบ

อย่างถ้าทอยได้ ⚂ ⚃ ⚄ ตัวเลือกก็จะเป็น
- วางทหาร 3 ตัวที่โซน 7 หรือ
- วางทหาร 2 ตัวที่โซน 9 หรือ
- วางทหาร 2 ตัวที่โซน 8

- ทหารในเกมทุกคนมีจำนวนเท่ากัน หมายความว่าการลงมากหรือน้อยจะเป็นเรื่องของการบริหารจังหวะในการเอาตัวลงเพราะสุดท้ายตัวในกระดานจะเท่ากันหมด

---
ต่อมาความฉลาดของเกมคือมันคิดคะแนนรอบเดียวตอนที่ทุกคนวางตัวหมดแล้ว แต้มในเกมจะเท่ากับเลขพื้นที่นั้นแหละ พื้นที่เลข 2 ใครเยอะสุดก็สองแต้ม พื้นที่เลข 12 เยอะสุดสิบสองแต้ม ง่ายๆเลย ส่วนอันดับที่สองก็ได้แต้มเหมือนกันแต่จะได้แค่ครึ่งเดียวของที่หนึ่ง

แต่สิ่งที่ทำให้เกมแม่งเดือดเฉยและทำให้ผมค่อนข้างชอบคือเกมจะไล่คิดแต้มตามลำดับพื้นที่เลขน้อยไปมาก และถ้าเราชนะพื้นที่ไหน ตัวของเราในพื้นที่ข้างๆนั้นจะได้กองหนุนฟรีๆเพิ่ม 2 ตัว

คือเวลาเล่นมันจะไม่ได้ต้องคิดแค่ยึดที่ไหนแล้ว แต่มันต้องคิดด้วยว่าพื้นที่ข้างๆมันเลขอะไรใครคุมแล้วมันจะงอกมาโดนกรูไหมไรงี้ แบบเลข 12 ถ้าอยู่ตรงกลางตอนแรกอาจจะมีคนน้อยแต่ถ้ารอบๆคนชนะมันคนเดียวกันตัวก็จะงอกทบกันจนชนะได้เหมือนกัน

---
นอกนั้นก็จะมีการ์ดเทคติกสุ่มมาให้เท่าจำนวนคน กับขุนศึกที่มีความสามารถต่างกันนิดหน่อยมาให้ ตอนเล่นเราก็ต้องเลือกว่าจะทอยคนลงหรือจะไปหยิบใช้ความสามารถ แต่มีกติกาเพิ่มนิดหน่อยว่าถ้ามีคนลงทหารหมดมือแล้วคนที่เหลือจะห้ามเล่นการ์ดเทคติก คือเพราะการ์ดพวกนี้มันจะแนวๆทำให้เกิดการโยกตัวไปมาน่ะ ก็ออกแบบแก้ปัญหาได้ฉลาดดี (อีกแล้ว)

---
อนึ่งเกมเป็นภาษาญี่ปุ่นแต่ไอคอนเคลียร์ชัดเจนและมีคนทำแฟนซับเป็นภาษาอังกฤษไว้ให้แล้ว ตัว Deluxe หลักๆจะเพิ่มตัวไดเมียวที่มาพร้อมความสามารถพิเศษและ 1 ตัวนับว่าเท่ากับทหาร 2 ตัว

---
Frog-o-Meter: กบชอบ เมิงเอา (one of) best lightweight game of the year กรูไปเลย
  
(My) Collection Fit: ซื้อดิ๊ เป็น Area/Majority Control อธิบายง่าย เล่นในระดับ gamer filler ก็ดี entry level ก็ได้ เวลาสวย เป็น position ที่ unique สำหรับ collection ผมมาก
  
What I like: ระบบ resolve พื้นที่แบบ chain ที่ฉลาด ลุ้นกับผลลัพธ์ลูกเต๋าทุกครั้งที่ทอย เกม majority control ที่เล่นสนุกในระยะเวลาแค่นี้ไม่น่าจะโผล่มาบ่อย this is El Grande on Dice within 40 mins 
  
What I dislike: ไม่ได้มีอะไรที่ไม่ชอบเป็นพิเศษ คือยังไงมันก็เกมเล็กน่ะ ซับซ้อนตามเป้าหมาย แต่เสียดายที่ถ้าเกมกล่องเล็กกว่านี้น่าจะเจ๋งเลย (ตัวธรรมดากล่องเล็ก แต่งานอาร์ทก็บ้านๆ)
  
I think this game might be a good fit for...: สายเกมหนักที่หาเกมคั่นเวลาหรืออยากได้เกมไปแนะนำผู้เล่นสายเบาให้ลองเล่นเกมบริหารความเสี่ยงที่ยังเจรจากันสนุกอยู่
 
I think this game might NOT fit for...: คนไม่ชอบบริหารความเสี่ยงจากการทอยเต๋า หรือคนที่มองหาเกมตีกันเข้มๆ
  
Interaction Area:  พื้นที่นี้ขอฉันเถอะนะ + ถ้าเมิงลงตรงนี้เดี๋ยวตาหน้ากรูจะเติมคนไปแน่!!

![](./images/490323055_1261845812616129_73626512057092230_n.jpg)

![](./images/490554342_1261845892616121_8331438021145349483_n.jpg)

![](./images/490566846_1261845712616139_5101931850905684984_n.jpg)
