---
title: "เกมที่อยู่ในคอลแลคชั่นของผมนานที่สุดและยังได้หยิบมากางอยู่ - Clans"
published: 2024-26-06
description: ""
image: ./images/490383496_1262209569246420_7537050410872208009_n.jpg
tags:
  - archived
category: archived
draft: false
---

เกมที่อยู่ในคอลแลคชั่นของผมนานที่สุดและยังได้หยิบมากางอยู่ - Clans

เกมนี้ออกตอนปี 2002 ได้นอมินี SDJ (game of the year) ปีนั้นด้วยนะ ซึ่งก็ต้องย้อนไปว่าสมัยที่ผมเริ่มเล่นเกมกระดานใหม่ๆในช่วงปี 2009-2010 เนี่ยตอนนั้นไม่มีร้านเกมจริงจัง อยากได้อะไรก็จะมีคนมาเปิดแชร์เกมลงตู้รวมๆกันแล้วหารน้ำหนักกับภาษีเอา เกมนี้ก็เป็นเกมแรกๆที่ผมได้มา เหตุผลตอนนั้นไม่มีอะไรมากนอกจากพอจะจ่ายไหว..... แต่นั้นแหละก็เป็นเกมที่อยู่ด้วยกันมานานถึง 15 ปีแล้ว (แม้ส่วนมากจะอยู่ในซอก...)

---
ไอเดียของเกมคือมันเป็นเกม abstract ที่จะให้เราขยับหมู่บ้านจากพื้นที่หนึ่งไปรวมกับหมู่บ้านอื่นๆ เมื่อใดที่หมู่บ้านเกิดใหม่มันโดน isolate เดินไปต่อไม่ได้ก็จะคิดคะแนนกัน

เกมมีกระท่อม 5 สี ขนาดหมู่บ้านมีกี่หลังทุกสีที่อยู่ในหมู่บ้านนั้นก็จะได้คะแนนเท่าขนาดหมู่บ้าน (อย่างมี 10 หลัง ต่อให้มีสีเหลืองหลังเดียว สีเหลืองก็ได้ 10 แต้ม) แต่ไม่รู้มันเป็นคำสาบของสังคมพหุวัฒนธรรมหรืออย่างไร แต่ถ้าหมู่บ้านนั้นมีครบ 5 สี ก็ต้องโล๊ะบ้านออกไปก่อนสีละหลังก่อนคิดคะแนน นัยว่ามีการตบตีกันนิดหน่อย

---
เกมมีกิมมิคอีกนิดคือในแต่ละช่วงของเกมหมู่บ้านจะมีคะแนนเพิ่มตามชนิดพื้นที่ และก็มีพื้นที่บางชนิดที่ถ้าไปอยู่ในช่วงนั้นๆจะไม่มีใครได้คะแนนเลย แบบว่าอดตายไรงี้ แต่ใดๆก็ตามคนที่รวมหมู่บ้านสำเร็จจะได้คะแนนพิเศษ 1 แต้มเสมอ เอาไว้บวกกับสีของตัวเองในตอนท้าย

ทวิสคือมันมี 5 สี แต่เราไม่รู้ว่าใครสีอะไร เพราะป้ายสีประจำตัวมันเป็นแบบปิด เกมมันก็เลยมีอารมณ์บลัฟเล็กๆพยายามให้ไม่โจ่งแจ้งนักว่าตัวเองสีอะไร เดี๋ยวจะโดนเพื่อนขยับแกล้งเพราะถ้าโดนย้ายมากองๆรวมกับเราจะเสียโอกาสกระจายตัวทำคะแนน

---
ตอนนี้เกมเอามาทำใหม่ชื่อ Fae เปลี่ยนเป็นธีมภูติกับทำงานอาร์ทมาค่อนข้างสวยเลย ผมเคยอยากซื้อมาเก็บๆไว้แต่ด้วยความที่มันก็ไม่ใช่เกมดังอะไรก็เลยหายไปซะอย่างนั้น หาซื้อไม่ได้เฉย 

---
เรื่องตลกคือมันเป็นเกมที่แก๊งที่เล่นกับผมในช่วงแรกๆนั้นแทบไม่มีใครเก็ทหรือเอ็นจอยกับมันเท่าไร แต่ช่วงปีสองปีที่ผ่านมาเนี่ยเวลาหยิบมาคั่นเวลากับแก๊งหน้าใหม่ก็ดูจะชอบกันนะ (แต่ถึงอย่างไรก็เกมคั่นเวลานานๆเล่นทีน่ะ อย่าไปคาดหวังอะไรกับมันมาก)

---
เป็นเกมที่ถ้าไม่ได้เล่นก็ไม่ได้พลาดอะไรไปแค่หยิบมาเล่าให้ฟังเฉยๆ ถ้าหา Fae แบบถูกๆมาได้ ก็ลองหามาเล่นดูได้ครับ ส่วนตัวรู้สึกว่าเกมมัน best 3 > 4 นะส่วน 2 ไม่น่าจะสนุกเท่าไรมั้ง คือ 3 คนมันจะมีตัวหลอกเหลือ 2 สี รู้สึกกำลังดี

แล้วก็แน่นอนว่าเกมส่วนมากที่เล่นตอนสมัยแรกๆนั้นแทบไม่มีเกมไหนที่ยังอยู่ในชั้นวางผม ส่วนเกมอื่นๆไว้เดี๋ยวค่อยๆหยิบมาเล่านะ

เกมที่อยู่ในคอลแลคชั่นของผมนานที่สุดและยังได้หยิบมากางอยู่ - Clans

เกมนี้ออกตอนปี 2002 ได้นอมินี SDJ (game of the year) ปีนั้นด้วยนะ ซึ่งก็ต้องย้อนไปว่าสมัยที่ผมเริ่มเล่นเกมกระดานใหม่ๆในช่วงปี 2009-2010 เนี่ยตอนนั้นไม่มีร้านเกมจริงจัง อยากได้อะไรก็จะมีคนมาเปิดแชร์เกมลงตู้รวมๆกันแล้วหารน้ำหนักกับภาษีเอา เกมนี้ก็เป็นเกมแรกๆที่ผมได้มา เหตุผลตอนนั้นไม่มีอะไรมากนอกจากพอจะจ่ายไหว..... แต่นั้นแหละก็เป็นเกมที่อยู่ด้วยกันมานานถึง 15 ปีแล้ว (แม้ส่วนมากจะอยู่ในซอก...)

---
ไอเดียของเกมคือมันเป็นเกม abstract ที่จะให้เราขยับหมู่บ้านจากพื้นที่หนึ่งไปรวมกับหมู่บ้านอื่นๆ เมื่อใดที่หมู่บ้านเกิดใหม่มันโดน isolate เดินไปต่อไม่ได้ก็จะคิดคะแนนกัน

เกมมีกระท่อม 5 สี ขนาดหมู่บ้านมีกี่หลังทุกสีที่อยู่ในหมู่บ้านนั้นก็จะได้คะแนนเท่าขนาดหมู่บ้าน (อย่างมี 10 หลัง ต่อให้มีสีเหลืองหลังเดียว สีเหลืองก็ได้ 10 แต้ม) แต่ไม่รู้มันเป็นคำสาบของสังคมพหุวัฒนธรรมหรืออย่างไร แต่ถ้าหมู่บ้านนั้นมีครบ 5 สี ก็ต้องโล๊ะบ้านออกไปก่อนสีละหลังก่อนคิดคะแนน นัยว่ามีการตบตีกันนิดหน่อย

---
เกมมีกิมมิคอีกนิดคือในแต่ละช่วงของเกมหมู่บ้านจะมีคะแนนเพิ่มตามชนิดพื้นที่ และก็มีพื้นที่บางชนิดที่ถ้าไปอยู่ในช่วงนั้นๆจะไม่มีใครได้คะแนนเลย แบบว่าอดตายไรงี้ แต่ใดๆก็ตามคนที่รวมหมู่บ้านสำเร็จจะได้คะแนนพิเศษ 1 แต้มเสมอ เอาไว้บวกกับสีของตัวเองในตอนท้าย

ทวิสคือมันมี 5 สี แต่เราไม่รู้ว่าใครสีอะไร เพราะป้ายสีประจำตัวมันเป็นแบบปิด เกมมันก็เลยมีอารมณ์บลัฟเล็กๆพยายามให้ไม่โจ่งแจ้งนักว่าตัวเองสีอะไร เดี๋ยวจะโดนเพื่อนขยับแกล้งเพราะถ้าโดนย้ายมากองๆรวมกับเราจะเสียโอกาสกระจายตัวทำคะแนน

---
ตอนนี้เกมเอามาทำใหม่ชื่อ Fae เปลี่ยนเป็นธีมภูติกับทำงานอาร์ทมาค่อนข้างสวยเลย ผมเคยอยากซื้อมาเก็บๆไว้แต่ด้วยความที่มันก็ไม่ใช่เกมดังอะไรก็เลยหายไปซะอย่างนั้น หาซื้อไม่ได้เฉย 

---
เรื่องตลกคือมันเป็นเกมที่แก๊งที่เล่นกับผมในช่วงแรกๆนั้นแทบไม่มีใครเก็ทหรือเอ็นจอยกับมันเท่าไร แต่ช่วงปีสองปีที่ผ่านมาเนี่ยเวลาหยิบมาคั่นเวลากับแก๊งหน้าใหม่ก็ดูจะชอบกันนะ (แต่ถึงอย่างไรก็เกมคั่นเวลานานๆเล่นทีน่ะ อย่าไปคาดหวังอะไรกับมันมาก)

---
เป็นเกมที่ถ้าไม่ได้เล่นก็ไม่ได้พลาดอะไรไปแค่หยิบมาเล่าให้ฟังเฉยๆ ถ้าหา Fae แบบถูกๆมาได้ ก็ลองหามาเล่นดูได้ครับ ส่วนตัวรู้สึกว่าเกมมัน best 3 > 4 นะส่วน 2 ไม่น่าจะสนุกเท่าไรมั้ง คือ 3 คนมันจะมีตัวหลอกเหลือ 2 สี รู้สึกกำลังดี

แล้วก็แน่นอนว่าเกมส่วนมากที่เล่นตอนสมัยแรกๆนั้นแทบไม่มีเกมไหนที่ยังอยู่ในชั้นวางผม ส่วนเกมอื่นๆไว้เดี๋ยวค่อยๆหยิบมาเล่านะ
