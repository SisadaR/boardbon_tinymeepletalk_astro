---
title: โพสนี้จะว่าด้วยด้านมืดของการคืนสินค้า (ในอเมริกา ของไทยก็เห็นมีข่าวทรงๆนี้อยู่แต่ในหมวดสินค้าอื่น)
  + ความแนวทางการทำตัวที่ไม่เหมาะสมของผู้นำชุมชน + การขอโทษเมื่อรับทราบถึงความไม่เหมาะสม
  (ไม่สำคัญว่าจริงใจหรือไม่นะ)
published: 2024-28-04
description: ''
image: ./images/490380603_1260243082776402_4517577962917860510_n.jpg
tags:
  - archived
category: archived
draft: false
---
โพสนี้จะว่าด้วยด้านมืดของการคืนสินค้า (ในอเมริกา ของไทยก็เห็นมีข่าวทรงๆนี้อยู่แต่ในหมวดสินค้าอื่น) + ความแนวทางการทำตัวที่ไม่เหมาะสมของผู้นำชุมชน + การขอโทษเมื่อรับทราบถึงความไม่เหมาะสม (ไม่สำคัญว่าจริงใจหรือไม่นะ) 

---
ต้องขออธิบายเพิ่มก่อนว่าในเวบอเมซอนและพวกร้านค้าใหญ่หน่อย ในอเมริกาเนี่ยมันมีระบบคืนสินค้าอยู่ถ้าไม่พอใจแบบไม่ถามอะไรเซ้าซี้อยู่ และในกรณีของอเมซอนก็จะมีทั้งของที่อเมซอนขายเองและของที่ร้านค้าอื่นๆเป็นคนส่งแต่มาเอาหน้าร้าน (จริงๆก็แบบพวกแอปขายของบ้านเรานั้นแหละ)

---
เรื่องเริ่มจากมี user คนหนึ่งเค้าไปซื้อเกม Dice Froge จากร้านค้าที่ก็ไม่ใกล้เพราะห่างไปชั่วโมงครึ่งจากบ้าน แล้วของไม่ครบ พอจะไปขอ replacement คืนก็พบว่าต้องไปติดต่อที่  Asmodee ซึ่งมีนโยบายว่าจะไม่ส่ง replacement ใดๆให้ แต่ใช้วิธีให้ลูกค้าส่งเกมไปให้ร้านที่ซื้อพร้อมใบเสร็จ

---
เจ้าของเกมก็เลย โอเคขับไปกลับร่วม 3 ชั่วโมงเพื่อของหายนิดหน่อยมันเว่อร์ไปแถมใครมันจะเก็บใบเสร็จไว้ว่ะ (ปกติการเคลมของจากค่ายอื่นไม่วุ่นวายแบบนี้) เลยมาโพสถามว่า ไอ้ของที่หายไปเนี่ยมันต้องใช้จริงๆไหม? จะได้ไปวางแผนชีวิตถูก

เรื่องของเจ้าของโพสก็จบเท่านี้

---
ทีนี้เจ้าของกลุ่ม Board Game Revolution เนี่ยแกก็มาแชร์ทริคเด็ดว่า ไปสั่งเกมจากอเมซอนดิ๊ พอได้กล่องใหม่มานายก็ return ของอันที่ไม่ครบไปเลย อีซี่!! ได้ของใหม่มาแบบสบายๆ

---
จากนั้นก็ทัวร์มาเพราะคนที่ขายของในอเมซอนก็มาบอกว่า ไอ้แนวทางคืนของจากอเมซอนเนี่ยแม่งทำให้ชีวิตคนขายวุ่นวายนักขนาด อย่ามาทำแบบนี้ดิ๊มันทำร้ายร้านค้าเล็กๆนะเฟ้ยแล้วแบบนี้มันเข้าข่ายหลอกลวงนะ!!

---
ก็เลยเป็นที่มาของการโพสขอโทษตามมา คือระดับคนนำคอมมูนิตี้ยังไงก็ต้องวางตัวให้มันโอเคในระดับหนึ่งครับ ผิดพลาดอะไรก็ออกมาชี้แจ้งกับรับผลการกระทำกันไป (แต่ตอนที่เขียนวันนี้หาโพสไม่เจอละ กับเอาจริงก็ดูขอโทษแบบแถหน่อยๆ แต่ไม่ได้ติดตามต่อเพราะงานยุ่งมากกกกกกกก)

---
เอาข่าวมาลงช้ามากกกกเพราะอาทิตย์ก่อนติดปั่นงานจัดๆ มาช่วงนี้เริ่มมีเวลาว่างตามปกติละ

![](./images/490297131_1260242896109754_7127462923508246282_n.jpg)
