---
title: ไม่ได้บ่น เรียกว่าอยากหยิบมาเล่าละกัน - คือช่วงหลายปีที่ผ่านมาเวลาผมคุยกับนักออกแบบหลายๆคนผมจับสังเกตรูปแบบได้อย่างหนึ่ง
  คือรู้สึกว่านี่เป็นจังหวะที่เราน่าจะหยุดการคุยเรื่องเกมกันละ ก็คือตอนที่นักออกแบบพูดว่า
  'เล่นกับ (เพื่อน / คนรู้จัก / กลุ่มตัวอย่าง / พี่คนนั้น / นักรีวิวคนนี้ ) แล้วเค้าก็สนุกกันดีนะ'
published: 2024-12-08
description: ''
image: ./images/490823082_1263424775791566_6043865235576455549_n.jpg
tags:
  - archived
category: archived
draft: false
---
ไม่ได้บ่น เรียกว่าอยากหยิบมาเล่าละกัน - คือช่วงหลายปีที่ผ่านมาเวลาผมคุยกับนักออกแบบหลายๆคนผมจับสังเกตรูปแบบได้อย่างหนึ่ง คือรู้สึกว่านี่เป็นจังหวะที่เราน่าจะหยุดการคุยเรื่องเกมกันละ ก็คือตอนที่นักออกแบบพูดว่า "เล่นกับ (เพื่อน / คนรู้จัก / กลุ่มตัวอย่าง / พี่คนนั้น / นักรีวิวคนนี้ ) แล้วเค้าก็สนุกกันดีนะ"
.
.
อื่นๆที่ใกล้เคียงก็ "เทสมาแล้วก็สมดุลย์ดีนะ....", "เทสมาแล้วก็ยังไม่เห็นมีใครทักเรื่องนี้นะ....." อะไรทำนองนั้น

---
ปล่าวๆ ผมไม่ได้บอกว่าผมไม่เชื่อ แต่มันมักจะเป็นรูปแบบการตอบหลังจากผมเริ่มมี comment อะไรซักอย่างเกี่ยวกับระบบต่างๆที่มันอาจจะ 'รุก' ไปกับของที่ถูกใช้อยู่ในตอนที่ผมเล่นน่ะ
.
.
คือผมมองว่ามันก็เหมือนเป็นระบบป้องกันตัวเองแบบหนึ่งที่คนอาจจะไปมองหาจุด comfort แล้วใช้จุดนั้นมาเพื่อบอกว่าสิ่งที่กำลังทำอยู่มันดีอยู่แล้ว
.
.
ซึ่งเรื่องดี ไม่ดี อยากใช้อะไรแบบนั้นเป็นสิทธิ์ของนักออกแบบพอๆกับผมมีสิทธิ์ให้ความเห็นนั้นแหละ แต่ในมุมผมเองมันก็รู้สึกแบบ คุณทำไข่ดาวแล้วผมไปแนะนำว่า ถ้าอยากให้มันเด็ดกว่านี้ลองใช้ไฟแบบนี้ แยกไข่ออกมาก่อนแล้วทำแบบนั้นนี้โน้นตบท้ายด้วยโรยไอ้นั้นไปรสจะเข้มข้นขึ้น แต่โดนบอกกลับมาว่า ก็ที่บ้านกินแบบนี้แล้วอร่อยน่ะ 

---
ซึ่งจะไปบอกนักออกแบบเค้าพูดไรผิดก็ไม่ได้ เพราะมันจะมีสองเคสคือแบบแรกนักออกแบบมาหาผมเอง ผมก็พูดใส่ๆไปตามที่คิด กับอีกแบบที่ผมเสนอหน้าไปนั่งแล้วพูดๆ ซึ่งแบบหลังมันก็จะเหมือนกับมีไอ้บ้าที่ไหนไม่รู้มาด่าเกมกรูไม่ยั้งเลยว่ะ ซึ่งก็เข้าใจได้เหมือนกัน
.
.
ซึ่งสิ่งที่ผมชอบพูดเวลาถามนักออกแบบก็คงแนวๆว่ามีกลุ่มเป้าหมายในใจแล้วหรือยังถ้าทำแล้วกลุ่มเป้าหมาย happy ผมเองก็ไม่รู้จะไปพูดไรต่อนั้นแหละ 

---
ถ้าเป็นเคสที่คนมาขอความเห็นแล้วเจออะไรแบบนี้ก็คงอยากให้ลองคิดตามดูว่า คนที่เค้าเล่นเกมคุณแล้วชอบนี้เป็นกลุ่มเป้าหมายจริงไหม เค้ามีแนวคิดและประสบการณ์ในแบบที่ให้ความเห็นเชิงหลักการบางอย่างเราได้หรือปล่าว (ถ้าคุณกำลังหาเรื่องแนวคิด ไม่ใช่เรื่องความสนุกปลายทางนะ) เค้ากล้าจะเห็นแย้งคุณโดยมีแนวคิดอะไรเป็นพื้นฐานไหม ถ้าคุณต้องการความเห็นจากผม ผมก็ให้ความเห็นของผมนั้นแหละ ถูกใจไหม อยากเอาไปใช้หรือโยนทิ้งก็แล้วแต่เลย 
.
.
เพราะสุดท้ายคนที่ต้องเอาข้อมูลต่างๆมาตัดสินใจก็คือตัวนักออกแบบเองนั้นแหละ ผมก็แค่คนชอบเล่นเกมสายบ่นไปเรื่อย ถ้าอยากเอางานมาให้ดูแล้วมองหาแต่คำเยินยอไปเสริมความมั่นใจตัวเองก็อย่าเลยครับ ปากผมไม่เหมาะกับเรื่องแบบนี้เลย

---
[update] - เผื่อเข้าใจผิดกัน จริงๆตั้งใจแค่อยากจะเขียนว่าเวลาคุยๆมันมักจะมี signal ตอนจบแนวนี้บ่อยเฉยๆน่ะ ไม่ได้ตั้งใจจะมาบอกว่าเจอนักออกแบบไม่นำพา หรือบอกว่าผมเก่งต้องมารับฟังไรงี้

photo - bing ai


