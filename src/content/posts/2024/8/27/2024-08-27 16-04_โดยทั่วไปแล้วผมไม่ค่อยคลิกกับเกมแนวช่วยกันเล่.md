---
title: โดยทั่วไปแล้วผมไม่ค่อยคลิกกับเกมแนวช่วยกันเล่น (co-op) เท่าไร คือผมมองว่าปัญหาในเกมส่วนมากมันมักจะตื้นเขินจนเหมือนเป็นดั่งทัณฑ์ทรมานสำหรับผู้เล่นที่มีทักษะสูงในการแก้ปัญหาที่ต้องมานั่งอดทนนิ่งเงียบรอคนอื่น
  หรือถ้าฉลาดกันทั้งวงก็คงได้แต่งงว่านี้เราจะมาเล่นกันทำไมหว่า.... ใช่ ผมมองว่ามันเป็นกิจกรรมที่แบ่งงานที่ควรทำให้จบในคนเดียวมาแบ่งเป็นหลายส่วนแล้วถ่วงด้วยผู้เล่นที่ช้าที่สุด
  มองยังไงก็เหมือนกิจกรรมฝึกมารยาทมากกว่า
published: 2024-08-27
description: ''
image: ./images/490756173_1264358352364875_1599506543291905523_n.jpg
tags:
  - archived
category: archived
draft: false
---
โดยทั่วไปแล้วผมไม่ค่อยคลิกกับเกมแนวช่วยกันเล่น (co-op) เท่าไร คือผมมองว่าปัญหาในเกมส่วนมากมันมักจะตื้นเขินจนเหมือนเป็นดั่งทัณฑ์ทรมานสำหรับผู้เล่นที่มีทักษะสูงในการแก้ปัญหาที่ต้องมานั่งอดทนนิ่งเงียบรอคนอื่น หรือถ้าฉลาดกันทั้งวงก็คงได้แต่งงว่านี้เราจะมาเล่นกันทำไมหว่า.... ใช่ ผมมองว่ามันเป็นกิจกรรมที่แบ่งงานที่ควรทำให้จบในคนเดียวมาแบ่งเป็นหลายส่วนแล้วถ่วงด้วยผู้เล่นที่ช้าที่สุด มองยังไงก็เหมือนกิจกรรมฝึกมารยาทมากกว่า

---
ซึ่งก็ไม่ใช่ความลับอะไร เพราะเราจะเห็นหลายเกมมากที่พยายามจะลดช่องว่างตรงนี้ วิธีพื้นฐานสุดคือการ 'ซ่อน' ข้อมูลให้ทุกคนเห็นไม่เท่ากันเพื่อให้เกิดความไม่แน่นอนและลดการควบคุมจากผู้เล่นที่ฉลาดที่สุดในวง อย่างใน Pendamic เองก็จะใช้วิธีซ่อนการ์ด (แต่ก็ถามได้อยู่ดี ต้องไปอาศัยให้ผู้เล่นตั้งใจพูดหลบๆเอาเอง)

---
อีกวิธีก็คือทำ 'ลดเวลาคิด' ด้วยการทำให้เกมกลายเป็น real time ไปเลยเพื่อให้เกิดความยุ่งเหยิงจนทุกคนพยายามจดจ่อกับสิ่งที่เกินตรงหน้าจนไม่มีเวลาไปยุ่งกับคนอื่น อย่างเกม Escape: The Curse of the Temple ที่ทุกคนต้องทอยเต๋าแก้ปัญหา (ข้อเสียคือมั่วง่าย) หรือ เกมอย่าง Kitchen Rush ที่ใช้ระบบนาฬิกาทรายจับเวลา

---
อีกท่าที่ดูจะกำปั้นทุบดินมากๆก็คือทำให้มันยากจนไม่มีเวลาไปยุ่งกับคนอื่นเลยสิ อย่างใน Spirit Island ที่เรื่องของตัวเองก็วุ่นวายระดับมินิเกมแล้วข้อมูลคนอื่นก็ยังปิดอยู่อีก การจะไปยุ่งวุ่นวายรวมถึงขอดูมือก็คงเรียกได้ว่าคุณเป็นคนที่ 'ยุ่งย่าม' กับคนอื่นเกินระดับแล้วละ แต่มันก็แลกมากับการที่ถ้าโปรมากๆก็ดักทางได้อยู่ดี รวมไปถึงถ้าคนที่ไม่เก็ทเกมก็จะทำให้เกมนานจนกลายเป็นบรรยากาศรวมอาจจะไม่สนุก (แต่ใดๆผมชอบนะเกมนี้สนุกดี)

---
ส่วน Sky Team ก็เป็นเกมที่ผมคิดว่ามีการนำเสนอที่น่าสนใจดี คือเกมจะให้ผู้เล่นสองคนเป็นนักบินกับผู้ช่วยนักบินมาช่วยกันทำแอคชั่นบังคับเรื่องบิน ปรับความเร็วเครื่องยนต์ ติดต่อหอบังคับการ ฯลฯ จุดแข็งคือระบบเข้าใจง่ายแค่เอาลูกเต๋ามาวางแล้วปรับตารางโน้นนี้นิดหน่อย ส่วนทริคที่เกมใช้ก็คือการ 'ซ่อนเต๋า' + 'การห้ามสื่อสาร' โอเคไอ้การห้ามสื่อสารนี้มันออกจะไม่ตรงธีมเท่าไร แต่ก็มีผลสำคัญที่ทำให้เกมมีความกดดันในทีที่ต้องสื่อสารผ่านนัยยะของการลงเลขเต๋า แม้ว่าการแพ้ชนะหลายครั้งจะมีดวงมีเกี่ยวเยอะแต่เกมก็สั้นกระชับในระดับที่เริ่มเกมใหม่ได้อย่างรวดเร็ว แถมตอนจบก็รู้สึกดีจังเราชนะด้วยกันด้วยนะ

---
สรุปบ่นไปเรื่อยสาระไม่ค่อยมี จะมีแบบไม่เกี่ยวเท่าไรคือผมมีโอกาสเจอเกมช่วยกันเล่นมาหลายเกมเหมือนกันจากนักออกแบบหน้าใหม่ ก็จะเจอปัญหาแบบนี้เลยคือมักจะมองด้านดีแบบโลกสวยของการให้ทุกคนมีส่วนร่วมเพื่อเป้าหมายบางอย่าง แต่สำหรับคนเล่นเกมแบบผมแล้วประสบการณ์ 'มีเพื่อนเป็นตัวถ่วง' นี้ไม่สนุกเอาเสียเลย ใครทำเกมแนวนี้ก็อาจจะลองมองดูก็ได้ว่ามันมีวิธีไหนอีกบ้างนะที่เราจะไม่แสดง 'หนทางเดียวในการแก้ปัญหา' โดยที่ไม่ต้องใส่การทอยเต๋าลุ้นหรือเปิดการ์ดเหตุการณ์โดยที่ผู้เล่นคุมอะไรไม่ได้น่ะ

โดยทั่วไปแล้วผมไม่ค่อยคลิกกับเกมแนวช่วยกันเล่น (co-op) เท่าไร คือผมมองว่าปัญหาในเกมส่วนมากมันมักจะตื้นเขินจนเหมือนเป็นดั่งทัณฑ์ทรมานสำหรับผู้เล่นที่มีทักษะสูงในการแก้ปัญหาที่ต้องมานั่งอดทนนิ่งเงียบรอคนอื่น หรือถ้าฉลาดกันทั้งวงก็คงได้แต่งงว่านี้เราจะมาเล่นกันทำไมหว่า.... ใช่ ผมมองว่ามันเป็นกิจกรรมที่แบ่งงานที่ควรทำให้จบในคนเดียวมาแบ่งเป็นหลายส่วนแล้วถ่วงด้วยผู้เล่นที่ช้าที่สุด มองยังไงก็เหมือนกิจกรรมฝึกมารยาทมากกว่า

---
ซึ่งก็ไม่ใช่ความลับอะไร เพราะเราจะเห็นหลายเกมมากที่พยายามจะลดช่องว่างตรงนี้ วิธีพื้นฐานสุดคือการ 'ซ่อน' ข้อมูลให้ทุกคนเห็นไม่เท่ากันเพื่อให้เกิดความไม่แน่นอนและลดการควบคุมจากผู้เล่นที่ฉลาดที่สุดในวง อย่างใน Pendamic เองก็จะใช้วิธีซ่อนการ์ด (แต่ก็ถามได้อยู่ดี ต้องไปอาศัยให้ผู้เล่นตั้งใจพูดหลบๆเอาเอง)

---
อีกวิธีก็คือทำ 'ลดเวลาคิด' ด้วยการทำให้เกมกลายเป็น real time ไปเลยเพื่อให้เกิดความยุ่งเหยิงจนทุกคนพยายามจดจ่อกับสิ่งที่เกินตรงหน้าจนไม่มีเวลาไปยุ่งกับคนอื่น อย่างเกม Escape: The Curse of the Temple ที่ทุกคนต้องทอยเต๋าแก้ปัญหา (ข้อเสียคือมั่วง่าย) หรือ เกมอย่าง Kitchen Rush ที่ใช้ระบบนาฬิกาทรายจับเวลา

---
อีกท่าที่ดูจะกำปั้นทุบดินมากๆก็คือทำให้มันยากจนไม่มีเวลาไปยุ่งกับคนอื่นเลยสิ อย่างใน Spirit Island ที่เรื่องของตัวเองก็วุ่นวายระดับมินิเกมแล้วข้อมูลคนอื่นก็ยังปิดอยู่อีก การจะไปยุ่งวุ่นวายรวมถึงขอดูมือก็คงเรียกได้ว่าคุณเป็นคนที่ 'ยุ่งย่าม' กับคนอื่นเกินระดับแล้วละ แต่มันก็แลกมากับการที่ถ้าโปรมากๆก็ดักทางได้อยู่ดี รวมไปถึงถ้าคนที่ไม่เก็ทเกมก็จะทำให้เกมนานจนกลายเป็นบรรยากาศรวมอาจจะไม่สนุก (แต่ใดๆผมชอบนะเกมนี้สนุกดี)

---
ส่วน Sky Team ก็เป็นเกมที่ผมคิดว่ามีการนำเสนอที่น่าสนใจดี คือเกมจะให้ผู้เล่นสองคนเป็นนักบินกับผู้ช่วยนักบินมาช่วยกันทำแอคชั่นบังคับเรื่องบิน ปรับความเร็วเครื่องยนต์ ติดต่อหอบังคับการ ฯลฯ จุดแข็งคือระบบเข้าใจง่ายแค่เอาลูกเต๋ามาวางแล้วปรับตารางโน้นนี้นิดหน่อย ส่วนทริคที่เกมใช้ก็คือการ 'ซ่อนเต๋า' + 'การห้ามสื่อสาร' โอเคไอ้การห้ามสื่อสารนี้มันออกจะไม่ตรงธีมเท่าไร แต่ก็มีผลสำคัญที่ทำให้เกมมีความกดดันในทีที่ต้องสื่อสารผ่านนัยยะของการลงเลขเต๋า แม้ว่าการแพ้ชนะหลายครั้งจะมีดวงมีเกี่ยวเยอะแต่เกมก็สั้นกระชับในระดับที่เริ่มเกมใหม่ได้อย่างรวดเร็ว แถมตอนจบก็รู้สึกดีจังเราชนะด้วยกันด้วยนะ

---
สรุปบ่นไปเรื่อยสาระไม่ค่อยมี จะมีแบบไม่เกี่ยวเท่าไรคือผมมีโอกาสเจอเกมช่วยกันเล่นมาหลายเกมเหมือนกันจากนักออกแบบหน้าใหม่ ก็จะเจอปัญหาแบบนี้เลยคือมักจะมองด้านดีแบบโลกสวยของการให้ทุกคนมีส่วนร่วมเพื่อเป้าหมายบางอย่าง แต่สำหรับคนเล่นเกมแบบผมแล้วประสบการณ์ 'มีเพื่อนเป็นตัวถ่วง' นี้ไม่สนุกเอาเสียเลย ใครทำเกมแนวนี้ก็อาจจะลองมองดูก็ได้ว่ามันมีวิธีไหนอีกบ้างนะที่เราจะไม่แสดง 'หนทางเดียวในการแก้ปัญหา' โดยที่ไม่ต้องใส่การทอยเต๋าลุ้นหรือเปิดการ์ดเหตุการณ์โดยที่ผู้เล่นคุมอะไรไม่ได้น่ะ
