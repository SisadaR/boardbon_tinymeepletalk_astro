---
title: '[ชวนคุย] ว่าด้วยความนิยมของระบบการเล่นคนเดียวนั้นมีผลอะไรกับเกมในปัจจุบันบ้าง
  ส่วนตัวคิดว่ามันประมาณนี้ แต่ก็อยากลองแชร์ความคิดกับหลายๆคนดูละ'
published: 2024-12-06
description: ''
image: ./images/492071289_1272265044907539_6610217413592030102_n.jpg
tags:
  - archived
category: archived
draft: false
---
[ชวนคุย] ว่าด้วยความนิยมของระบบการเล่นคนเดียวนั้นมีผลอะไรกับเกมในปัจจุบันบ้าง ส่วนตัวคิดว่ามันประมาณนี้ แต่ก็อยากลองแชร์ความคิดกับหลายๆคนดูละ

ว่ากันโดยทั่วไปเกมกระดานสมัยใหม่จำพวก designer game จากเยอรมันในยุคแรกๆนั้นระบบเกมเล่นคนเดียวก็มักจะแทรกอยู่ในรูปแบบเล่นแข่งกับตัวเองซะเยอะ (beat your own score) พวกแนวคิดการเล่นเกมคนเดียวก็จะไม่ได้แพร่หลายมากนัก (แต่จากฝั่งอเมริกันที่มีรากจากพวกเกมสงครามไม่ก็ฝั่งธีมจ๋าๆจะเห็นบ่อยกว่า) 

---
พอมาช่วงซักสิบปีมานี้แหละที่เกมอย่าง Viticulture / Scythe มันเริ่มอวดระบบที่เป็นรูปเป็นร่างอย่าง Automa deck มาแล้วคนนิยมกันมาก ช่วงหลังๆก็คือเรียกได้ว่าตลาดเกมเล่นคนเดียวนี้ใหญ่โตจัดๆ คนนิยมกันมากขึ้นชนิดที่ตั้งใจซื้อเกมเพื่อมาเล่นคนเดียวเท่านั้นก็มีไม่น้อย  (ส่วนหนึ่งคิดว่าเพราะผลกระทบจากการ lock down ช่วงโรคระบาดมาช่วยโหมกระพือด้วย)

---
ส่วนตัวที่สังเกตก็คือ

- เกมที่เล่น 5 คนน้อยลงอย่างน่าใจหาย เรียกว่าเมื่อก่อนทำเกมขายกันแบบ 2-5 คนเค้าก็เปลี่ยนมาเป็น 1-4 คนแทน (ไม่รู้ว่าเกี่ยวกับเรื่องครอบครัวเล็กลง หาเพื่อนเล่นยากขึ้น ไรงี้ด้วยไหมนะ?) แทนที่จะเอาเวลาไปเทสเกมที่มีผู้เล่น 5 คนก็ลดสเกลลงมา เอาเวลาแยกไปพัฒนาระบบเล่นคนเดียวแทน

- เกมออกแบบดู 'น่าเบื่อ' มากขึ้น โอเคมันอาจจะเป็นเพราะความเก๋าเกมส่วนตัวมองได้เร็วว่าระบบมันทำงานยังไง แต่ก็คิดว่าเพราะว่าเกมสมัยใหม่ถูกออกแบบและปรับแก้กติกาเพื่อให้ 'ออกแบบ bot สำหรับเล่นคนเดียวได้ง่าย' ทำให้ลูกเล่นหลายๆอย่างอาจจะถูกลดทอนลงไปให้มันดูเป็นระบบระเบียบมากขึ้น หลายครั้งกลายเป็นเกมที่ 'multi solitaire feel' จ๋าๆไปเลย เพราะพออยากให้ bot ทำงานได้ดีวิธีการที่ง่ายก็คือลด interaction แบบคนลงไปตอนมี  bot ฟิลลิ่งมันจะได้ไม่ต่างมาก.....

- ซึ่งจากข้อข้างบนมันก็ไม่ใช่ข้อเสียซะทีเดียว เพราะมันแลกมากับความเป็นระบบระเบียบของกติกามากขี้น คือเกมที่ทำ  bot มาได้ดีกติกาก็มักจะวางมาสวยตาม (เพื่อให้ bot มันทำงานง่าย) คู่มือก็มาเป็นขั้นเป็นตอน โปรแกรมเมอร์เฟรนลี่จัดๆ แต่มันก็ทำให้รู้สึกว่าเกมมันไปหนักที่ขั้นตอนที่อยากทำให้ต่าง (ด้วยการยัดระบบเข้าไปทับๆกัน) แทนที่จะแตกต่างด้วยการหาระบบที่เป็นเอกลัษณ์ 

- ในยุคที่คนเล่นคนเดียวเรียกร้องเกมที่ต้องขบคิดมากขึ้น เกมสำหรับผู้เล่นหลายคนก็กลายเป็นเกมที่เล่นได้ 4 คนแต่ดัน best 3 เพราะว่าระบบเกมมันถูกออกแบบเพิ่มเติมขึ้นมามากเพื่อให้ตอบสนองความต้องการสำหรับการคิดคนเดียวได้สนุก แต่พอมาเล่นหลายคนมันก็อาจจะนานไปซักหน่อย 

---
ก็ต้องบอกว่านี่ไม่ใช่โพสมาบ่นใส่กลุ่มคนเล่นคนเดียวนะ แค่อยากคุยในเชิงเทรนด์มากว่าว่าเกมกระดานในช่วง 1990-2000-2010-2020 ไรงี้มันมาในทิศทางไหนบ้างอย่างผมเองพอบอกเล่น 5 คนก็มักไปหยิบเกมกลุ่ม classic มา เล่น 4 คนก็เกมที่มีอยู่นั้นแหละ แต่พอมาปีสองปีนี้ข้อดีคือกลุ่มเกม 3 คนในคลังเพิ่มขึ้นเยอะมากอย่างมีนัยยะสำคัญเลย (เพราะเล่น 4 คนละมักจะนานจนไม่ชอบ)

ว่าแต่คนอื่นคิดยังไงกันบ้างนะ?

Photo : bing-ai

[ชวนคุย] ว่าด้วยความนิยมของระบบการเล่นคนเดียวนั้นมีผลอะไรกับเกมในปัจจุบันบ้าง ส่วนตัวคิดว่ามันประมาณนี้ แต่ก็อยากลองแชร์ความคิดกับหลายๆคนดูละ

ว่ากันโดยทั่วไปเกมกระดานสมัยใหม่จำพวก designer game จากเยอรมันในยุคแรกๆนั้นระบบเกมเล่นคนเดียวก็มักจะแทรกอยู่ในรูปแบบเล่นแข่งกับตัวเองซะเยอะ (beat your own score) พวกแนวคิดการเล่นเกมคนเดียวก็จะไม่ได้แพร่หลายมากนัก (แต่จากฝั่งอเมริกันที่มีรากจากพวกเกมสงครามไม่ก็ฝั่งธีมจ๋าๆจะเห็นบ่อยกว่า) 

---
พอมาช่วงซักสิบปีมานี้แหละที่เกมอย่าง Viticulture / Scythe มันเริ่มอวดระบบที่เป็นรูปเป็นร่างอย่าง Automa deck มาแล้วคนนิยมกันมาก ช่วงหลังๆก็คือเรียกได้ว่าตลาดเกมเล่นคนเดียวนี้ใหญ่โตจัดๆ คนนิยมกันมากขึ้นชนิดที่ตั้งใจซื้อเกมเพื่อมาเล่นคนเดียวเท่านั้นก็มีไม่น้อย  (ส่วนหนึ่งคิดว่าเพราะผลกระทบจากการ lock down ช่วงโรคระบาดมาช่วยโหมกระพือด้วย)

---
ส่วนตัวที่สังเกตก็คือ

- เกมที่เล่น 5 คนน้อยลงอย่างน่าใจหาย เรียกว่าเมื่อก่อนทำเกมขายกันแบบ 2-5 คนเค้าก็เปลี่ยนมาเป็น 1-4 คนแทน (ไม่รู้ว่าเกี่ยวกับเรื่องครอบครัวเล็กลง หาเพื่อนเล่นยากขึ้น ไรงี้ด้วยไหมนะ?) แทนที่จะเอาเวลาไปเทสเกมที่มีผู้เล่น 5 คนก็ลดสเกลลงมา เอาเวลาแยกไปพัฒนาระบบเล่นคนเดียวแทน

- เกมออกแบบดู 'น่าเบื่อ' มากขึ้น โอเคมันอาจจะเป็นเพราะความเก๋าเกมส่วนตัวมองได้เร็วว่าระบบมันทำงานยังไง แต่ก็คิดว่าเพราะว่าเกมสมัยใหม่ถูกออกแบบและปรับแก้กติกาเพื่อให้ 'ออกแบบ bot สำหรับเล่นคนเดียวได้ง่าย' ทำให้ลูกเล่นหลายๆอย่างอาจจะถูกลดทอนลงไปให้มันดูเป็นระบบระเบียบมากขึ้น หลายครั้งกลายเป็นเกมที่ 'multi solitaire feel' จ๋าๆไปเลย เพราะพออยากให้ bot ทำงานได้ดีวิธีการที่ง่ายก็คือลด interaction แบบคนลงไปตอนมี  bot ฟิลลิ่งมันจะได้ไม่ต่างมาก.....

- ซึ่งจากข้อข้างบนมันก็ไม่ใช่ข้อเสียซะทีเดียว เพราะมันแลกมากับความเป็นระบบระเบียบของกติกามากขี้น คือเกมที่ทำ  bot มาได้ดีกติกาก็มักจะวางมาสวยตาม (เพื่อให้ bot มันทำงานง่าย) คู่มือก็มาเป็นขั้นเป็นตอน โปรแกรมเมอร์เฟรนลี่จัดๆ แต่มันก็ทำให้รู้สึกว่าเกมมันไปหนักที่ขั้นตอนที่อยากทำให้ต่าง (ด้วยการยัดระบบเข้าไปทับๆกัน) แทนที่จะแตกต่างด้วยการหาระบบที่เป็นเอกลัษณ์ 

- ในยุคที่คนเล่นคนเดียวเรียกร้องเกมที่ต้องขบคิดมากขึ้น เกมสำหรับผู้เล่นหลายคนก็กลายเป็นเกมที่เล่นได้ 4 คนแต่ดัน best 3 เพราะว่าระบบเกมมันถูกออกแบบเพิ่มเติมขึ้นมามากเพื่อให้ตอบสนองความต้องการสำหรับการคิดคนเดียวได้สนุก แต่พอมาเล่นหลายคนมันก็อาจจะนานไปซักหน่อย 

---
ก็ต้องบอกว่านี่ไม่ใช่โพสมาบ่นใส่กลุ่มคนเล่นคนเดียวนะ แค่อยากคุยในเชิงเทรนด์มากว่าว่าเกมกระดานในช่วง 1990-2000-2010-2020 ไรงี้มันมาในทิศทางไหนบ้างอย่างผมเองพอบอกเล่น 5 คนก็มักไปหยิบเกมกลุ่ม classic มา เล่น 4 คนก็เกมที่มีอยู่นั้นแหละ แต่พอมาปีสองปีนี้ข้อดีคือกลุ่มเกม 3 คนในคลังเพิ่มขึ้นเยอะมากอย่างมีนัยยะสำคัญเลย (เพราะเล่น 4 คนละมักจะนานจนไม่ชอบ)

ว่าแต่คนอื่นคิดยังไงกันบ้างนะ?

Photo : bing-ai
