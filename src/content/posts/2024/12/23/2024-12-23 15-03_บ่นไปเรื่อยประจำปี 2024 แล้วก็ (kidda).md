---
title: บ่นไปเรื่อยประจำปี 2024 แล้วก็ (kidda) Top Game(s) I Played
published: 2024-12-23
description: ''
image: ./images/491910730_1272582128209164_349564139359420829_n.jpg
tags:
  - archived
category: archived
draft: false
---
## สรุปบ่นไปเรื่อยประจำปี 2024 แล้วก็ (kidda) Top Game(s) I Played

---
1. 2024 อีกปีที่เต็มไปด้วยเกม 'งั้นๆ' - คือเจอเกมที่รู้สึกใจเต้นได้น้อยมาก ก็รู้แหละว่าระบบใหม่ๆมันไม่ได้ออกมาบ่อยๆแต่การที่เจอวนกับเกมที่ยากเพียงเพราะทำให้ยากออกมาเต็มไปหมดนี้มันน่าเบื่อจริงๆ

2. แล้วความยากเพื่อให้ยากมันก็เลยนำมาสู่เกมที่เล่น 4 คนแทบไม่ได้ออกมาเต็มไปหมด คือ 3 คนพอละ 4 คนจะหลับแม่งก็วนๆงึมงำเล่นท่าแบบ รำ(คาญ) น่ะ ซึ่งผมไม่ได้รังเกึยจอะไรเกม 3 คนแต่ไม่ชอบมากๆคือเกมที่มี downtime นาน 

3. ต่อจากข้างบนก็เลยเป็นปีที่ 'เกมหนัก' นั้นไม่ได้ทำให้มีความรู้สึก wow อยากจะกดไปดูข้อมูลอะไรละ (จริงๆก็เป็นมานานแล้วแต่ปีนี้รู้สึกหนักจริง)

4. ปีนี้ผมแทบจะไม่ได้จด log play เลยเพราะย้ายมาใช้ iphone.... แล้วมันเกี่ยวกันยังไงนะหรือ? ก็เพราะแอป BG Stat แม่ง UX/UI กากเกิ๊น ใช้แล้วไม่ joy หมดรมจะจดเอาดื้อๆ (เคยบ่นไปละแต่บ่นอีกที ux/ui กากจริงจัง) แล้วจ่ายซ้ำจ่ายซ้อนเยอะแยะไปหมด 

5. เรี่องส่วนตัวคือปีนี้ออกอีเว้นท์เยอะมากกกกกก แบบมากกกกกกกกก จนเมียบ่น ออกแม่งทุกอาทิตย์แบบงานบอร์ดเกมจะเยอะไปไหน

6. เรื่องส่วนตัวอีกเหมือนกัน คือก่อนหน้านี้ผมอ่ะทำแหวนแต่งงานหายมาปีสองปีละ แต่อยู่ๆก็ไปหาเจอว่ามันหล่นอยู่ในกล่องเกมละ........ โชคดีจริงๆที่หยิบมาเปิดดู

---
#### และเกมใหม่ที่ได้เล่นในปี 2024 แล้วผมชอบมากที่สุด BnB GotY ก็คือ 

Arcs - ไม่รู้จะบรรยายมันยังไงดีแต่ว่าโคตรมั่วและมันส์มาก เป็นเกมที่เหมือนเล่น Eclipse ที่ตัดฉากมาตีกันอย่างเดียว เล่นแล้วเกิดการสวิงทางอารมณ์ของการปะทะกันตลอดเวลา จุดที่คนไม่ชอบ (ซึ่งเข้าใจได้) อย่างการที่การ์ดไม่เข้ามือทำอะไรไม่ได้เลยนั้นสำหรับผมกลับกลายเป็นความท้าทายที่ทุกคนจะบ่นงึมงำกันทั้งวงว่ามือห่วย แต่สุดท้ายก็ทำท่ายากพร้อมกับตีกันหน้าแหกทุกทีไป โคตรชอบ!! แนะนำให้เล่นแบบมีเผ่าพร้อมกับตัวเสริม Leader & Lore Pack ตั้งแต่เกมแรกเลย

#### ในขณะเดียวกันเกมใหม่ที่ได้เล่นในปี 2024 แล้วผิดหวังมากที่สุดก็คือ

Arcs: The Blighted Reach Expansion - ใช่ผมชอบเกมตัวหลักมาก แล้วก็รอคอยวันที่จะได้เล่นตัวเสริมที่คนที่ชอบ Arcs นั้นบอกว่ามันคือตัวเต็ม แต่พอเล่นแล้วรู้สึกแบบ อิหยั่งว่ะเนี่ย เปลี่ยนเกมตีกันมันส์ๆกลายเป็นเกมมีเรื่องราวยึกยักทำมิชชั่นแปลกไปซะอย่างนั้น ไอเดีย micro campaign ที่ให้เล่น 3 เกมติดกันพร้อมกับมีการเปลี่ยนเรื่องราวระหว่างเกมแม้จะดูสมเหตุสมผลดีแต่พอเล่นจริงก็รู้สึกไม่เชื่อมต่อเอาเสียเลย ซึ่งจริงๆก็ไม่คิดว่ามันแย่นะ แต่มันกลายเป็นเกมเล่นกัน 8 ชั่วโมงที่รู้สึกว่าชอบตีกันยับแบบในเกมหลักมากกว่า

---

#### เกมที่ชอบในปี 2024 (don't wanna call top games 2024 but it kidda is.)

ด้วยความที่คงไม่ได้เล่นทุกเกม เลยมองว่าแทนที่จะสนใจว่าทำไมเกมนั้นนี้โน้นไม่ติด ก็อยากให้ดูว่าอันที่ชอบมันเป็นยังไงก็พอนะ 

Arborea - ปีนี้ผมเล่นเกมนี้ซ้ำเยอะมาก กางแทบทุกครั้งที่มี 3 คน ( ถ้า 4 คนเอาเกมเหี้ยนี้ไปเผารอนานเกิ๊น) ระบบการเล่นที่ง่ายแต่มีจังหวะอยู่ในทีของการเอาตัวไปรอพร้อมกับเลือกเดินออกเพื่อหยิบของและสรรสัตว์มาทำคะแนน ระบบเก็บทรัพยากรก็ทำออกมาดีมากเพราต้องเลือกระหว่างใช้เองหรือส่งเข้ากองกลางเพื่อทำคะแนน แม้เกมจะดูยุ่งยากแต่ก็ยึดแน่นอยู่กับกลไกกลางแบบเกมยูโรสวยๆสมัยก่อน ข้อเสียเดียวสำหรับผมคือมัน best 3 เท่านั้นแหละ

Federation - ปกติผมชอบเล่นเกมแนว Majority Control อยู่แล้ว พอยิ่งมาผสมกับการทำ worker placement ที่ตำแหน่งการวางคนงานนั้นมีผลต่อเนื่องกับคะแนนและของที่ได้ก็ทำให้ผมชอบมากขึ้น ระบบเกมทวิสเอาของคลาสสิคมาเติมได้สวย

Inventors of the South Tigris - อีกเกมที่กางแค่ 3 คนเท่านั้นแน่ๆแหละน่าจะเป็นเกมหนักสุดที่ได้เล่นปีนี้ระบบเกมซับซ้อนและทับซ้อนกันหลายขยักแต่เล่นแล้วเพลินดี ไอเดียจริงๆจะเป็นเรื่องของการทำแอคชั่นเพื่อดันเอาสิ่งประดิษฐ์ (ie หมวดทำคะแนน) ออกมาพร้อมกับหาคนมาช่วยกันผลักดันออกมาและจับจองที่เพื่อทำคะแนนตามหมวดอีกที เกมมี sub module ในเชิงระบบเยอะแต่รู้สึกว่ามันก็สมเหตุสมผลในตัวมันเองดี

Scholars of the South Tigris - จริงๆเป็นเกมที่ชอบแต่อยู่ๆดันเจอ Inventors เข้าไปนี้ลำบากใจเลยว่าจะได้กางอีกทีเมื่อไร (ถึงจะไม่ได้เหมือนกันก็เถอะ) ชอบไอเดียที่เราต้องหยิบเต๋าแล้วก็อัพเกรดสีพร้อมกับเพิ่มความสามารถของบอร์ดนี้ซับซ้อนแล้วก็สนุกดี

Asian Tigers: A Story of Prosperity - เกมธีมแห้งผากแนว Majority Control (อีกแล้ว) ที่ผู้เล่นจะต้องมาสร้างสิ่งก่อสร้างที่มีเงื่อนไขและใช้ทรัพยากรแตกต่างกัน จุดเด่นคือระบบคนงานสามสีที่จะทำให้การกำหนดมูลค่าแอคชั่นในการใช้แต่ละพื้นที่แตกต่างกันไป เรียกว่าเป็นการเอาเค้าโครงบางอย่างของ nippon มาใช้แล้วก็ทำได้สวยเลยละ

Things in Rings - เกมปาร์ตี้(?) แนวทายหาเงื่อนไขของวงกลมทั้งสามว่าคำที่เราถืออยู่นั้นอยู่ในเงื่อนไขไหนแล้วมันซ้อนทับกันหรือปล่าว ด้วยความที่ในระดับยากมันมีพื้นที่การตีความเยอะสำหรับคนเฉลยทำให้แม้จะหมวดเดิมแต่คำตอบก็อาจจะไม่เหมือนก็ได้นะ เล่นเพลินดีๆชอบ

Catch Sketch - มันส์เหี้ยๆใครจะไปคิดว่าเกมที่แค่วาดรูปให้ไวแล้วให้คนอื่นมาทายคำจะสนุกขนาดนี้ และใช่มันควรค่าแก่การอยู่ใน Top List

Rumble Nation - เกมที่เรียกได้ว่าเป็น speed El Grande ด้วยความที่ผมชอบเกมแนว Majority Control อยู่แล้ว เกมนี้เล่นกับการบริหารความเสี่ยงว่าจะทอยเต๋าสามลูกแล้วจับคู่เอาทหารไปลงพื้นที่ไหนดี ความสนุกอยู่ที่การ reslove แบบเป็น chain ที่การชนะในพื้นที่จะทำให้เราเอาทหารไปเติมพื้นที่ข้างๆได้

Dune: Imperium Uprising - จริงๆทุกคนก็น่าจะเคยเล่น Dune: Imperium กันอยู่แล้วแต่การมาของภาค Uprising นี้ทำให้เกมนี้วิ่งเข้าสู่หมวด classic เกมได้อย่างไม่อยากเย็นเลย จากเดิมที่ดีอยู่แล้วผ่านการรวมร่างกับตัวเสริมแต่อันใหม่นี้จูนมาจนกลมกล่อมพอดีกว่ามาก ร่างทองแท้ๆ ของการผสม work placement / deck building / bidding เข้าด้วยกันอย่างเข้มข้น

ไม่ตกอะไรไปมั้ง?

Happy Gaming ครับ
