---
title: "เจ้าหญิงจอมแก่น (Rebel Princess) - ทริคเทคกิ้ง A - Z"
published: 2024-28-12
description: ""
image: ./images/491363803_1272968254837218_3055423034074224458_n.jpg
tags:
  - archived
category: archived
draft: false
---

เจ้าหญิงจอมแก่น (Rebel Princess) - ทริคเทคกิ้ง A - Z

เกมทริคเทคกิ้งที่เล่าถึงงานเต้นรำของเหล่าเจ้าหญิง แต่ว่าแขกที่ไม่ได้รับเชิญคือเหล่าเจ้าชายที่ถ้าลักลอบเข้างานมาขอแต่งงานสำเร็จละก็จะเป็นแต้มลบเพราะเจ้าหญิงของเราไม่อยากแต่งงานน่ะซิ!

---
โดยแกนแล้วเกมนี้เป็นทริคเทคกิ้งแบบคลาสสิคเลย มีเลข 1-12 ใน 4 ดอก คนแรกทิ้งลีดด้วยสีนำหนึ่งใบจากนั้นคนที่เหลือก็เล่นตามสี ใครเบอร์ใหญ่กว่าก็กินกองไป แต่จะมีดอกสีน้ำเงินที่เป็นเจ้าชายใครเก็บไปจะนับเป็นแต้มลบ และอีกใบคือสีเขียวเบอร์ 8 ที่เป็นเจ้าชายกบ อันนี้หนักหน่อยเพราะใบเดียวลบ 5 แต้ม ... ใช่ เกมนี้เป็นเกมแข่งแต้มลบน้อย

แต่ใช่ว่าโดนยับแต้มลบรัวๆจะแพ้นะ เพราะเกมมีกติกา 'สวยฟาดเรียบ' (Rebel of the Ball) ที่ถ้าเราเก็บการ์ดเจ้าชาย (และเจ้าชายกบ) ได้ทุกใบนอกจากจะไม่ติดลบแล้วจะได้แต้มบวกแถมให้ด้วย

แต่สิ่งที่ทำให้เกมนี้น่าสนใจกว่าทริคเทคกิ้งอื่นๆมี 2 อย่าง อย่างแรกคือความสามารถพิเศษของเจ้าหญิงแต่ละคนที่จะทำให้เรามีลีลาในการเล่นเพิ่ม และอีกอย่างคือกติกาที่แตกต่างกัน 26 แบบ (ตามตัวอักษร A-Z เลย) ซึ่งตัวกติกาจะทำให้วิธีเล่นแต่ละเกมต้องปรับวิธีคิดประมาณหนึ่งแม้จะใช้แกนเกมแบบเดิมก็เถอะ

---
(My) Collection Fit: สิ่งที่ดีจริงๆของเกมนี้คือมันพกเกมเดียวแต่มี 26 กติกาแบบไม่ฝืน ถ้าชอบก็กล่องเดียวเอาอยู่เลยสำหรับสาย Trick-Taking ไม่ต้องเรียนรู้กติกาใหม่ซ้ำบ่อยๆแค่ทวิสวิธีคิดไปมาตามรูปแบบเกมที่สุ่มขึ้นมา
  
What I like: แม้แกนเกมจะเรียบแต่มีทวิสสุ่มที่มากพอที่จะไม่รู้สึกว่าเล่นเกมเดิม 
  
What I dislike: เอาจริงๆมันก็เรื่องเดียวกับข้อดีคือถ้าคนไม่ชอบ Trick-Taking เกมนี้ก็จะดูแบนไปเลย กับอีกอันที่ไม่ชอบนิดหน่อยคือเวลาเปลี่ยนกติกามันไม่เขียนไว้ในการ์ดมันมีแต่ชื่อที่เราต้องไปเปิดดูในคู่มือเอง (ในฉบับ Deluxe ตัว en มันเขียนใส่การ์ดมาให้เลย)
  
I think this game might be a good fit for...: สาย Trick-Taking และคนที่มองหาเอาการ์ดเกมสมัยใหม่ไปแทรกในวงไพ่ของ non-gamer
  
I think this game might NOT fit for...: ถ้าไม่ชอบ Trick-Taking ก็ข้ามไปได้เลย เกมนี้ ture to Trick-Taking มากๆ

---
this is a gifted product from NK Board Game, no money changed hand for this content. ได้รับสินค้าโดยไม่มีค่าใช้จ่าย คอนเทนต์ทำเพื่อแสดงความเห็นส่วนตัวเกี่ยวกับเกมโดยไม่มีการจ้างวาน

![](./images/493427300_1272968268170550_4566031999883031801_n.jpg)

![](./images/492467386_1272968458170531_138737062703927700_n.jpg)

![](./images/491162811_1272968331503877_7366993377689972912_n.jpg)
