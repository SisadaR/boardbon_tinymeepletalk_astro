---
title: "สี่พยัคฆ์แห่งเอเชีย - Asian Tigers: A Story of Prosperity"
published: 2024-21-10
description: ""
image: ./images/491401256_1266250072175703_891120307443411607_n.jpg
tags:
  -archived
category: archived
draft: false
---

สี่พยัคฆ์แห่งเอเชีย - Asian Tigers: A Story of Prosperity 

เกมแนวยูโรระดับกลางหนักจากทีมนักออกแบบที่มีคนรอคอยผลงานกันนานมากอย่าง Nuno Bizarro Sentieiro และ Paulo Soledade เพราะผลงานเก่าของทั้งคู่อย่าง Nippon, Panamax และ Medeira (พูดแล้วเศร้าแป๊บ) นั้นเป็นที่ตราตรึงของแฟนๆยูโรเป็นจำนวนมาก

ไอเดียหลักของเกมผมมองว่ามันคือ Majority Control ใน 4 พื้นที่ (ก็สี่ประเทศนั้นแหละที่หน้าตาเหมือนกันเป๊ะแค่ผลิตของคนละสี) โดยแต่ละพื้นที่นั้นจะมีสิ่งปลูกสร้างให้วางอยู่ 5-6 แบบที่มีเงื่อนไขกับให้ผลผลิตต่างกัน เพราะเป้าหมายจริงๆของเกมคือพอเราไปลงทุนกับเค้าเยอะๆค่าความนิยมจะเพิ่ม พอค่าความนิยมเยอะคะแนนมันก็ไหลมาจากตรงนั้นแหละ

---
สิ่งที่ทำให้เกมนี้น่าสนใจคือระบบคนงาน 3 สี ในเกมนี้ผู้เล่นจะมีคนงานจำนวนเท่ากันแต่สุ่มเรียงลำดับให้หยิบไม่เหมือนกัน เวลาทำแอคชั่นก็ต้องหยิบเรียงตามลำดับกันไป

ในการทำแอคชั่นในแต่ละประเทศมันจะมีอยู่ 3 กลุ่มย่อยให้ทำ ตอนที่ช่องมันว่างอยู่ใครเอาคนงานไปลงก่อนก็จะ 'กำหนดสี' ของช่องนั้นๆ และหลังจากนั้นใครจะทำแอคชั่นในโซนนั้นก็จะต้องลงสีนั้นเสมอ ซึ่งตรงนี้เรื่องใหญ่เพราะแต่ละโซนมันใช้ action point ไม่เท่ากัน

---
พอพูดถึงเรื่อง action point เกมก็ฉลาดดีตรงมันแบ่งไว้ให้แล้วว่าผู้เล่นจะมีจำนวนแต้มที่ใช้ได้ในพื้นที่หนึ่งพอๆกัน ก็คือต้องไปบริหารการทำช่องเอาตอนหน้างาน แล้วก็ต้องไปคอยดูเพื่อนด้วยว่าเหลือคนงานสีไหน ให้หยิบในลำดับประมาณไหน

---
ในแง่ธีมนั้นหลวมโพรกจนน่าผิดหวังเมื่อเทียบกับเกมก่อนๆ เป็นเกมปลดล็อกช่องโน้นนี้เอาโบนัสไปวางตัวทั่วไป ไม่ได้มีอารมณ์ทำธุรกิจอะไรทั้งนั้น 

---
เอาจริงๆตอนเล่นรู้สึกว่าเกมมันให้เค้าโครงบางอย่างของ Nippon มาล่ะ ในเรื่องการเล่นกับสีคนงานแล้วก็การหยิบของมาวางเพื่อทำแต้ม Majority แต่เกมนี้มันซ้อนกลไกอื่นมาประกอบกันเยอะกว่า ก็คิดว่าเป็น Nippon x 1.8 น่าจะพอได้อยู่

---
อนึ่งเกมมีดราม่านิดหน่อยจากภาพปกเป็น AI กับการที่เกม Madeira ของสองนักออกแบบนั้นโดนค่ายเชิดเงินแล้วคนมาลงกับนักออกแบบผิดๆ

---  
(My) Collection Fit: ซื้อดิ๊! เป็นยูโรระดับกลางหนักที่กติกาไม่ได้ยุ่งยากเกินไปแต่ตอนจะวางคนงานก็แอบคิดหัวแตกอยู่ว่าจะ optimized action ยังไงให้ลงแอคชั่นตรงนี้ เอาของไปจ่ายตรงโน้น แล้วก็จะเคลมโบนัสยังไงให้ทำไอ้นั้นต่อ ตอนฟังกติกาครบคือสมองเริ่มเดินเครื่องละ
  
What I like:  ระบบการทำแอคชั่นที่รวบเอาการกำหนดราคา การดักทาง การวางแผนยัดลงไปในการกำหนดสีช่องในครั้งเดียว แอคชั่นน้อยแต่ขยักคิดเยอะโดยที่โฟลวไม่ได้รุงรัง
  
What I dislike: จริงๆก็ไม่ใช่เรื่องใหญ่อะไร แต่อาร์ทแห้งผากเกิ๊น กระดานแบบต่อจิ๊กซอว์ก็รู้สึกแปลกๆ กับเกมมันไม่ค่อยมีการสุ่มในแบบที่น่าสนใจเท่าไร รู้สึกมันไม่ได้กระตุ้นจินตนาการในการแก้โจทย์ใหม่ๆเท่าไร
  
I think this game might be a good fit for...: สายยูโรหนัก
  
I think this game might NOT fit for...: เกมมันต้องวางแผนหลายขยักเยอะอยู่ถ้าอยากทำแต้มสวยๆ  ถ้าวงมีสาย AP แรมน้อยๆก็อาจจะไม่แนะนำนะ

สี่พยัคฆ์แห่งเอเชีย - Asian Tigers: A Story of Prosperity 

เกมแนวยูโรระดับกลางหนักจากทีมนักออกแบบที่มีคนรอคอยผลงานกันนานมากอย่าง Nuno Bizarro Sentieiro และ Paulo Soledade เพราะผลงานเก่าของทั้งคู่อย่าง Nippon, Panamax และ Medeira (พูดแล้วเศร้าแป๊บ) นั้นเป็นที่ตราตรึงของแฟนๆยูโรเป็นจำนวนมาก

ไอเดียหลักของเกมผมมองว่ามันคือ Majority Control ใน 4 พื้นที่ (ก็สี่ประเทศนั้นแหละที่หน้าตาเหมือนกันเป๊ะแค่ผลิตของคนละสี) โดยแต่ละพื้นที่นั้นจะมีสิ่งปลูกสร้างให้วางอยู่ 5-6 แบบที่มีเงื่อนไขกับให้ผลผลิตต่างกัน เพราะเป้าหมายจริงๆของเกมคือพอเราไปลงทุนกับเค้าเยอะๆค่าความนิยมจะเพิ่ม พอค่าความนิยมเยอะคะแนนมันก็ไหลมาจากตรงนั้นแหละ

---
สิ่งที่ทำให้เกมนี้น่าสนใจคือระบบคนงาน 3 สี ในเกมนี้ผู้เล่นจะมีคนงานจำนวนเท่ากันแต่สุ่มเรียงลำดับให้หยิบไม่เหมือนกัน เวลาทำแอคชั่นก็ต้องหยิบเรียงตามลำดับกันไป

ในการทำแอคชั่นในแต่ละประเทศมันจะมีอยู่ 3 กลุ่มย่อยให้ทำ ตอนที่ช่องมันว่างอยู่ใครเอาคนงานไปลงก่อนก็จะ 'กำหนดสี' ของช่องนั้นๆ และหลังจากนั้นใครจะทำแอคชั่นในโซนนั้นก็จะต้องลงสีนั้นเสมอ ซึ่งตรงนี้เรื่องใหญ่เพราะแต่ละโซนมันใช้ action point ไม่เท่ากัน

---
พอพูดถึงเรื่อง action point เกมก็ฉลาดดีตรงมันแบ่งไว้ให้แล้วว่าผู้เล่นจะมีจำนวนแต้มที่ใช้ได้ในพื้นที่หนึ่งพอๆกัน ก็คือต้องไปบริหารการทำช่องเอาตอนหน้างาน แล้วก็ต้องไปคอยดูเพื่อนด้วยว่าเหลือคนงานสีไหน ให้หยิบในลำดับประมาณไหน

---
ในแง่ธีมนั้นหลวมโพรกจนน่าผิดหวังเมื่อเทียบกับเกมก่อนๆ เป็นเกมปลดล็อกช่องโน้นนี้เอาโบนัสไปวางตัวทั่วไป ไม่ได้มีอารมณ์ทำธุรกิจอะไรทั้งนั้น 

---
เอาจริงๆตอนเล่นรู้สึกว่าเกมมันให้เค้าโครงบางอย่างของ Nippon มาล่ะ ในเรื่องการเล่นกับสีคนงานแล้วก็การหยิบของมาวางเพื่อทำแต้ม Majority แต่เกมนี้มันซ้อนกลไกอื่นมาประกอบกันเยอะกว่า ก็คิดว่าเป็น Nippon x 1.8 น่าจะพอได้อยู่

---
อนึ่งเกมมีดราม่านิดหน่อยจากภาพปกเป็น AI กับการที่เกม Madeira ของสองนักออกแบบนั้นโดนค่ายเชิดเงินแล้วคนมาลงกับนักออกแบบผิดๆ

---  
(My) Collection Fit: ซื้อดิ๊! เป็นยูโรระดับกลางหนักที่กติกาไม่ได้ยุ่งยากเกินไปแต่ตอนจะวางคนงานก็แอบคิดหัวแตกอยู่ว่าจะ optimized action ยังไงให้ลงแอคชั่นตรงนี้ เอาของไปจ่ายตรงโน้น แล้วก็จะเคลมโบนัสยังไงให้ทำไอ้นั้นต่อ ตอนฟังกติกาครบคือสมองเริ่มเดินเครื่องละ
  
What I like:  ระบบการทำแอคชั่นที่รวบเอาการกำหนดราคา การดักทาง การวางแผนยัดลงไปในการกำหนดสีช่องในครั้งเดียว แอคชั่นน้อยแต่ขยักคิดเยอะโดยที่โฟลวไม่ได้รุงรัง
  
What I dislike: จริงๆก็ไม่ใช่เรื่องใหญ่อะไร แต่อาร์ทแห้งผากเกิ๊น กระดานแบบต่อจิ๊กซอว์ก็รู้สึกแปลกๆ กับเกมมันไม่ค่อยมีการสุ่มในแบบที่น่าสนใจเท่าไร รู้สึกมันไม่ได้กระตุ้นจินตนาการในการแก้โจทย์ใหม่ๆเท่าไร
  
I think this game might be a good fit for...: สายยูโรหนัก
  
I think this game might NOT fit for...: เกมมันต้องวางแผนหลายขยักเยอะอยู่ถ้าอยากทำแต้มสวยๆ  ถ้าวงมีสาย AP แรมน้อยๆก็อาจจะไม่แนะนำนะ
