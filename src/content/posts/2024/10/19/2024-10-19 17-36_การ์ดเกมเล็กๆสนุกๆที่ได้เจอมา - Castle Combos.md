---
title: การ์ดเกมเล็กๆสนุกๆที่ได้เจอมา - Castle Combos
published: 2024-10-19
description: ''
image: ./images/491971579_1266246672176043_633411126710646982_n.jpg
tags:
  - archived
category: archived
draft: false
---
การ์ดเกมเล็กๆสนุกๆที่ได้เจอมา - Castle Combos

เกมมีไอเดียเรียบง่ายว่าด้วยการหยิบการ์ดมาวางเป็นตารางขนาด 3x3 แล้วก็ปล่อยให้มันทำคอมโบคูณแต้มกันโบ๊ะบ๊ะ 

เกมวางจังหวะที่น่าสนใจดีคือมันจะเอาเรื่องพื้นๆอย่างการได้โบนัสระหว่างรอบจากการหยิบการและคะแนนจบเกมมาใช้สวย คือโบนัสตอนซื้อมักจะให้เป็นเงินตามเงื่อนไขต่างๆ จากนั้นตอนจบเกมมันก็จะนับคะแนนอีกแบบอีกรอบหนึ่งในการ์ดใบเดียวกัน  แต่อันที่เป็น passive ลดราคาโน้นนี้มันก็มีนะ

'ตลาด' ในเกมจะมีสองแถวคือแถวบนที่จะมีพวกการ์ดแนวขุนนางเยอะหน่อยกับแถวล่างที่มีพวกไพร่ฟ้าประชาชี ตานึงเราทำได้อย่างเดียวคือซื้อการ์ดมาใส่ตารางส่วนตัวของเรา จุดทวิสคือมันจะมีตัวมาร์คเกอร์คอยกำกับว่าเราจะซื้อได้แค่แถวใดแถวหนึ่งเท่านั้น และการซื้อการ์ดจากผู้เล่นจะทำให้มันย้ายที่ไปมา แต่ถ้าเราเลือกที่จะไม่ซื้อ (หรือซื้อไม่ได้) เราก็ต้องหยิบการ์ดมาวางอยู่ดีแต่ให้วางคว่ำไว้แทนแล้วจะได้เงินมาให้ใช้

ความสนุกของเกมมันจะอยู่ในรูปความร้อนเงินที่อยากได้ของมาหมุนต่อกับความอยากทำคอมโบตามเงื่อนไขที่ไขว้ไปมาระหว่างการ์ดที่หยิบมา ซึ่งผมคิดว่าเกมมันทำมาสวยเลยนะ มันจะไม่ได้มีแค่จัดชุดไอคอนแล้วจบไป แต่จะมีคะแนนได้ทั้งตามแนวตั้งนอน ตามตำแหน่งการ์ด ไม่ก็จะมีแต้มต่อเมื่อเงื่อนไขครบ บลา บลา คือดูหลากหลายดี ตอนจะหยิบนี้มีสะดุดคิดตลอด ว่าเอาไรดีว้าาาาาาาาา

เกมหยิบการ์ดกันครบคนละ 9 ใบก็จบเกมง่ายๆไม่ยื้อเยื้อ ไม่เกินครึ่งชั่วโมงก็น่าจะจบละ

---
(My) Collection Fit: มาเมื่อไรเข้า collection แน่นอนเกมย่อยกติกาง่ายแต่ชวนให้เอ๊ะ อ๊ะ ตลอดว่าหยิบไรดีว่ะ พร้อมกับบ่นเพื่อนตลอดเวลาว่ามาล้างตลาดทำไมโว๊ยยยย
  
What I like: ง่ายแต่เจ๋ง ไอคอนคลีน ไม่มีกติกาจุกจิกแต่สนุก อุปกรณ์สวย
  
What I dislike: จบเกมต้องมานั่งจดไล่นับแต้มทีละใบแล้วเอามาบวกหาผลรวม จริงๆก็ไม่ใช่เรื่องใหญ่แต่ไม่ค่อยชอบเวลาต้องมาจดโน้นนี้ในเกมเล็กคั่นเวลา
  
I think this game might be a good fit for...: กลุ่มครอบครัวกับสายเกมเมอร์ที่มองหาเกมคั่นเวลาสายคิดที่สอนไม่ยาก


