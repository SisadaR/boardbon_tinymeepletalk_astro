---
title: "วิ่งสู้ฟัด - Altered"
published: 2024-10-10
description: ""
image: ./images/491736813_1265995732201137_6952190269989240581_n.jpg
tags:
  -archived
category: archived
draft: false
---

วิ่งสู้ฟัด - Altered

เกมแนว TCG (Trading Card Game) ที่ความน่าสนใจในมุมของผมคือ 'เห้ยนี้มันบอร์ดเกมหว่ะ' เพราะมันไม่ใช่เกมจ้องตบกัน แต่กลับไปใช้การแข่งขันทำแต้มประมูลให้สูงกว่าคู่แข่งเพื่อที่จะเดินฮีโร่หรือสัตว์เลี้ยงไปข้างหน้าแทน

---
คืองี้ไอเดียเกมมันก็ต้องแกะซองหาการ์ดทำ deck นั้นแหละ แต่ธีมของคือมันจะมี 'สนาม' อยู่ตรงกลางฝั่งหนึ่งจะมี token ฮีโร่ อีกฝั่งเป็นสัตว์เลี้ยง เป้าหมายของเราคือแข่งกันขยับให้ token 2 ตัวของเรามาเดินชนกันให้ได้ (คือจะวิ่งมาเจอตรงกลาง หรือจะให้เดินข้ามฝั่งมาเจอกันเลยก็ได้เหมือนกัน) ใครทำได้ก่อนก็ชนะไป

โดยกระบวนการที่เราจะได้เดินเนี่ยคือการผลัดกันเล่นการ์ดไปลงในฝั่งที่เราต้องการให้เดิน พวกการ์ดเนี่ยมันก็จะมีค่าพลังเป็นชนิดพื้นที่ในเกม การจะดูว่าเราชนะไหมก็ให้ดูว่า ฮีโร่/สัตว์เลี้ยง เรายืนอยู่บนพื้นที่ไหน แล้วพวกการ์ดพลังประจำชนิดพื้นที่เราเยอะกว่าเค้าไหม ถ้าเยอะกว่าก็ได้เดิน ง่ายๆแค่นั้นเอง

---
ทีนี้จะพูดจาภาษาการ์ดเกมหน่อยว่าเกมมันใช้ระบบแบบไหน 
.
- เกมนี้ใช้ระบบค่าร่ายเป็นมานาซึ่งในตาหนึ่งเกมจะให้เราจั่ว 2 ใบเข้ามือแล้วให้เลือกใบหนึ่งมาคว่ำไว้ (เท่ากับว่าทุกคนจะโตขึ้นเรื่อยๆทุกตา ไม่มีจั่ว land บอดแบบใน MTG)
.
- 'มือ' ในเกมนี้มีสองแบบ อย่างแรกคือเล่นตรงๆจากมือแบบปกติ กับแบบที่สองคือเล่นจากกองพักในสนามคือการ์ดในเกมนี้เวลาใช้แล้วมันจะไม่ลงกองทิ้งทันที แต่มันจะไหลลงไปกองพักของข้างหน้าเรา ซึ่งเราสามารถเล่นจากตรงนั้นก็ได้ ส่วนที่น่าสนใจคือค่าร่ายมันจะมีสองแบบคือนับตอนเล่นจากมือ กับนับตอนเล่นจากกองพัก (effect บางอันก็จะเลือกด้วยว่าจะมีผลต่อเมื่อเล่นจากไหน)
.
- เกมมีการ์ดฮีโร่ที่ความสามารถต่างกันเป็นแกนกลาง
.
- เกมมี 6 สี ซึ่งแต่ละสีมันก็มี theme set ของมันแหละว่าเน้นท่าเน้นลีลาแบบไหน บางสีเน้นก่อกวนบางสีก็เน้นตัวที่มีแต้มพลังถึกๆใหญ่ๆ

---
เอาจากที่เดิมเนี่ยเมื่อก่อนผมเล่น MTG กับ HeartStone มาบ้างก็มองว่าข้อดีและข้อเสียของเกมนี้มันเรื่องเดียวกันคือ 'มันใช้ mindset ไม่เหมือน TCG เกมอื่น' 

คือปกติเกมพวกนี้มันจัด deck มาตีเลือดบ้าง เอามอนมาตบกันบ้าง อัดโม่กองบ้างใช่มะ แต่เกมนี้มันคือการมาประมูลวิ่งแข่งกัน ซึ่งข้อดีคือด้วยความที่มันไม่มีภาพรุนแรงมันเลยทำให้เป็นเกมที่แนะนำผู้เล่นได้กว้างขึ้นมาก (คือคนที่ไม่ชอบเอา monster มาตบตีกันเพราะดูรุนแรงก็เยอะแยะ) ส่วนข้อเสียในมุมผมก็นั้นแหละเอา mindset เกมตบตีมาใช้นี้ไปไม่เป็นเลย 

เพราะไอเดียมันคือการวางแผนบริหารทรัพยากรที่จะใช้เล่นจากมือหรือวางของพักไว้ทำคอมโบสั้นๆเพื่อแก้ทางการ์ดที่อีกฝั่งลงมา ตรงนี้ผมคิดว่ามันเป็นวิธีคิดแบบยูโรเกมมากกว่า คือเกมมันไม่ได้มีทรงจัด deck มาระเบิดพลังคอมโบเทพอะไรขนาดนั้นเพราะการ์ดส่วนมากมันอยู่รอบต่อรอบ (ตรงนี้ผมอาจจะคิดผิดก็ได้เพราะเล่นไปไม่เยอะ ชุดการ์ดมันก็พึ่งออก)

ส่วนที่ติดๆอยู่นิดหน่อยก็คงเป็นระบบพื้นที่เวลาวิ่งที่ข้อดีคือสนามมันเปลี่ยนเรื่อยๆก็ทำให้เราต้องแก้ทางโยกซ้ายโยกขวานิดนึงว่าจะเดินฝั่งไหน แต่ข้อเสียก็คือเราต้องมาจัด deck ทรงกลางๆไว้รองรับการเดินด้วย (ซึ่งอันนี้ก็ออกตัวไว้ก่อนว่าเอาเข้าจริงน่าจะมีกลยุทธแบบอื่นอีกแต่ผมไม่รู้เฉยๆ) เกมมันเลยดูรอบต่อรอบมากไปนิดสำหรับผมนะบางรอบก็โอเคทำไรไม่ได้ก็ลงไปงั้นๆแหละแพ้อยู่ดี เลี้ยงไว้ก็ไม่ได้เพราะมันอยู่ในสนามแต่ตาเดียว แบบมันขัดๆความเป็นสายดูเอลลิสจ้องตบตีนิดนึง เวลาจัดเด็คก็นึกภาพตามยากนิดหน่อยว่าใส่ไปทำไมนะ เพราะต่อให้ stat ดีแต่ถ้าสนามตอนนั้นไม่ตรงก็ใช้ไม่ได้อยู่ดี

---
ผมได้รับตัวการ์ด Print and Play (แต่คุณภาพดีมากเลย) มาจากงาน Game Till Dawn รอบกลางปี แต่พึ่งมีจังหวะให้เค้ามาสอนเล่นในรอบปลายปีที่ผ่านมานี้เอง เอาเป็นว่าได้ของเดโมมาฟรีละกัน และเช่นเคยว่าเค้าไม่ได้จ้างครับ

---
(My) Collection Fit: ผมลาวงการ TCG มานานละ แต่จริงๆก็แอบคิดว่าถ้ามันเป็น LGC ก็คงน่าสนใจดี แต่ว่ากันรวมๆผมคิดว่ามันเป็นการ์ดเกมที่มี market position น่าสนใจนะ แบบพ่อแม่ลูกสมัยใหม่ดูเล่นกันได้ ดูไม่ส่งเสริมความรุนแรงแบบอัดกันดิบๆ 
  
What I like: ระบบวิธีคิดเป็นแบบเกมสมัยใหม่ที่พยายามแก้ปัญหาเรื่อง timing การลงการ์ดแล้วก็ระบบบริหารทรัพยากรที่น่าสนใจ การนำเสนอด้วยการวิ่งแข่งตอนแรกนึกว่าจะน่าเบื่อแต่ดันสนุกเฉย
  
What I dislike: แอบรำคาญตอนมานั่งดูชนิดดินแดนที่เปลี่ยนไปเรื่อยๆแล้ววางแผนเก็บการ์ดพลังไว้ใช้นิดหน่อย 
  
I think this game might be a good fit for...: คนที่มองหาการ์ดเกมที่เล่นแบบ competitive จัด deck ได้โดยที่มีชวนกลุ่มคนเล่นได้หลายหลายกว่าแก๊งเด็กร้านการ์ด หรือสายบอร์ดเกมที่อยากลองเล่นการ์ดเกมขำๆดู
  
I think this game might NOT fit for...: เหล่าดูเอลลิสกระหายเลือด....

วิ่งสู้ฟัด - Altered

เกมแนว TCG (Trading Card Game) ที่ความน่าสนใจในมุมของผมคือ 'เห้ยนี้มันบอร์ดเกมหว่ะ' เพราะมันไม่ใช่เกมจ้องตบกัน แต่กลับไปใช้การแข่งขันทำแต้มประมูลให้สูงกว่าคู่แข่งเพื่อที่จะเดินฮีโร่หรือสัตว์เลี้ยงไปข้างหน้าแทน

---
คืองี้ไอเดียเกมมันก็ต้องแกะซองหาการ์ดทำ deck นั้นแหละ แต่ธีมของคือมันจะมี 'สนาม' อยู่ตรงกลางฝั่งหนึ่งจะมี token ฮีโร่ อีกฝั่งเป็นสัตว์เลี้ยง เป้าหมายของเราคือแข่งกันขยับให้ token 2 ตัวของเรามาเดินชนกันให้ได้ (คือจะวิ่งมาเจอตรงกลาง หรือจะให้เดินข้ามฝั่งมาเจอกันเลยก็ได้เหมือนกัน) ใครทำได้ก่อนก็ชนะไป

โดยกระบวนการที่เราจะได้เดินเนี่ยคือการผลัดกันเล่นการ์ดไปลงในฝั่งที่เราต้องการให้เดิน พวกการ์ดเนี่ยมันก็จะมีค่าพลังเป็นชนิดพื้นที่ในเกม การจะดูว่าเราชนะไหมก็ให้ดูว่า ฮีโร่/สัตว์เลี้ยง เรายืนอยู่บนพื้นที่ไหน แล้วพวกการ์ดพลังประจำชนิดพื้นที่เราเยอะกว่าเค้าไหม ถ้าเยอะกว่าก็ได้เดิน ง่ายๆแค่นั้นเอง

---
ทีนี้จะพูดจาภาษาการ์ดเกมหน่อยว่าเกมมันใช้ระบบแบบไหน 
.
- เกมนี้ใช้ระบบค่าร่ายเป็นมานาซึ่งในตาหนึ่งเกมจะให้เราจั่ว 2 ใบเข้ามือแล้วให้เลือกใบหนึ่งมาคว่ำไว้ (เท่ากับว่าทุกคนจะโตขึ้นเรื่อยๆทุกตา ไม่มีจั่ว land บอดแบบใน MTG)
.
- 'มือ' ในเกมนี้มีสองแบบ อย่างแรกคือเล่นตรงๆจากมือแบบปกติ กับแบบที่สองคือเล่นจากกองพักในสนามคือการ์ดในเกมนี้เวลาใช้แล้วมันจะไม่ลงกองทิ้งทันที แต่มันจะไหลลงไปกองพักของข้างหน้าเรา ซึ่งเราสามารถเล่นจากตรงนั้นก็ได้ ส่วนที่น่าสนใจคือค่าร่ายมันจะมีสองแบบคือนับตอนเล่นจากมือ กับนับตอนเล่นจากกองพัก (effect บางอันก็จะเลือกด้วยว่าจะมีผลต่อเมื่อเล่นจากไหน)
.
- เกมมีการ์ดฮีโร่ที่ความสามารถต่างกันเป็นแกนกลาง
.
- เกมมี 6 สี ซึ่งแต่ละสีมันก็มี theme set ของมันแหละว่าเน้นท่าเน้นลีลาแบบไหน บางสีเน้นก่อกวนบางสีก็เน้นตัวที่มีแต้มพลังถึกๆใหญ่ๆ

---
เอาจากที่เดิมเนี่ยเมื่อก่อนผมเล่น MTG กับ HeartStone มาบ้างก็มองว่าข้อดีและข้อเสียของเกมนี้มันเรื่องเดียวกันคือ 'มันใช้ mindset ไม่เหมือน TCG เกมอื่น' 

คือปกติเกมพวกนี้มันจัด deck มาตีเลือดบ้าง เอามอนมาตบกันบ้าง อัดโม่กองบ้างใช่มะ แต่เกมนี้มันคือการมาประมูลวิ่งแข่งกัน ซึ่งข้อดีคือด้วยความที่มันไม่มีภาพรุนแรงมันเลยทำให้เป็นเกมที่แนะนำผู้เล่นได้กว้างขึ้นมาก (คือคนที่ไม่ชอบเอา monster มาตบตีกันเพราะดูรุนแรงก็เยอะแยะ) ส่วนข้อเสียในมุมผมก็นั้นแหละเอา mindset เกมตบตีมาใช้นี้ไปไม่เป็นเลย 

เพราะไอเดียมันคือการวางแผนบริหารทรัพยากรที่จะใช้เล่นจากมือหรือวางของพักไว้ทำคอมโบสั้นๆเพื่อแก้ทางการ์ดที่อีกฝั่งลงมา ตรงนี้ผมคิดว่ามันเป็นวิธีคิดแบบยูโรเกมมากกว่า คือเกมมันไม่ได้มีทรงจัด deck มาระเบิดพลังคอมโบเทพอะไรขนาดนั้นเพราะการ์ดส่วนมากมันอยู่รอบต่อรอบ (ตรงนี้ผมอาจจะคิดผิดก็ได้เพราะเล่นไปไม่เยอะ ชุดการ์ดมันก็พึ่งออก)

ส่วนที่ติดๆอยู่นิดหน่อยก็คงเป็นระบบพื้นที่เวลาวิ่งที่ข้อดีคือสนามมันเปลี่ยนเรื่อยๆก็ทำให้เราต้องแก้ทางโยกซ้ายโยกขวานิดนึงว่าจะเดินฝั่งไหน แต่ข้อเสียก็คือเราต้องมาจัด deck ทรงกลางๆไว้รองรับการเดินด้วย (ซึ่งอันนี้ก็ออกตัวไว้ก่อนว่าเอาเข้าจริงน่าจะมีกลยุทธแบบอื่นอีกแต่ผมไม่รู้เฉยๆ) เกมมันเลยดูรอบต่อรอบมากไปนิดสำหรับผมนะบางรอบก็โอเคทำไรไม่ได้ก็ลงไปงั้นๆแหละแพ้อยู่ดี เลี้ยงไว้ก็ไม่ได้เพราะมันอยู่ในสนามแต่ตาเดียว แบบมันขัดๆความเป็นสายดูเอลลิสจ้องตบตีนิดนึง เวลาจัดเด็คก็นึกภาพตามยากนิดหน่อยว่าใส่ไปทำไมนะ เพราะต่อให้ stat ดีแต่ถ้าสนามตอนนั้นไม่ตรงก็ใช้ไม่ได้อยู่ดี

---
ผมได้รับตัวการ์ด Print and Play (แต่คุณภาพดีมากเลย) มาจากงาน Game Till Dawn รอบกลางปี แต่พึ่งมีจังหวะให้เค้ามาสอนเล่นในรอบปลายปีที่ผ่านมานี้เอง เอาเป็นว่าได้ของเดโมมาฟรีละกัน และเช่นเคยว่าเค้าไม่ได้จ้างครับ

---
(My) Collection Fit: ผมลาวงการ TCG มานานละ แต่จริงๆก็แอบคิดว่าถ้ามันเป็น LGC ก็คงน่าสนใจดี แต่ว่ากันรวมๆผมคิดว่ามันเป็นการ์ดเกมที่มี market position น่าสนใจนะ แบบพ่อแม่ลูกสมัยใหม่ดูเล่นกันได้ ดูไม่ส่งเสริมความรุนแรงแบบอัดกันดิบๆ 
  
What I like: ระบบวิธีคิดเป็นแบบเกมสมัยใหม่ที่พยายามแก้ปัญหาเรื่อง timing การลงการ์ดแล้วก็ระบบบริหารทรัพยากรที่น่าสนใจ การนำเสนอด้วยการวิ่งแข่งตอนแรกนึกว่าจะน่าเบื่อแต่ดันสนุกเฉย
  
What I dislike: แอบรำคาญตอนมานั่งดูชนิดดินแดนที่เปลี่ยนไปเรื่อยๆแล้ววางแผนเก็บการ์ดพลังไว้ใช้นิดหน่อย 
  
I think this game might be a good fit for...: คนที่มองหาการ์ดเกมที่เล่นแบบ competitive จัด deck ได้โดยที่มีชวนกลุ่มคนเล่นได้หลายหลายกว่าแก๊งเด็กร้านการ์ด หรือสายบอร์ดเกมที่อยากลองเล่นการ์ดเกมขำๆดู
  
I think this game might NOT fit for...: เหล่าดูเอลลิสกระหายเลือด....
