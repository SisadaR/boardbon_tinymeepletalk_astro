---
title: Eastern / Western Empires
published: 2024-02-18
description: ''
image: ./images/428719730_1637273950139660_3814342238663743495_n.jpg
tags:
  - archived
category: archived
draft: false
---
Eastern / Western Empires

โพสก่อนเกริ่นเรื่อง timeline ของเกมที่เรียกได้วาร์ปมาจาก 44 ปีโน้นนนนไปแล้ว ในโพสนี้ก็จะมาเล่าถึงตัวเกมนะ 

---
ไอเดียของเกมจะเล่าถึงอารยธรรมในพื้นที่แถบยุโรปและตะวันออกกลาง เราก็รับบทเป็นหนึ่งในชนเผ่าตรงนั้นแล้วก็วันๆไม่ทำไร ก็ปั้มตัวเองเพิ่มประชากรที่เป็น chit เหลี่ยมๆเชยๆ พอมีประชากรได้จำนวนก็เอาไปสร้างเมือง มีเอาคนไปตีกันบ้างแต่ก็ไม่ได้บ่อยมากแถมไม่ได้แต้มอะไรด้วย เพราะสมัยโน้นที่มันมีอารยธรรมมาให้เราเห็นกันเนี่ยเพราะมันสงบสุขเป็นส่วนมาก ทำจริงๆแค่สองอย่างคือค้าขายและเอาตัวรอดจากภัยธรรมชาติ...

---
ก่อนจะเล่าต่ออยากให้นึกก่อนว่าไอเดียการค้าขายของเกมนี้คือจัดชุดของซ้ำง่ายๆเลย ยิ่งซ้ำเยอะยิ่งคูณทบเข้าไป แล้วผู้เล่นจะเอาแต้มค้าขายนี้ไปซื้อ tech tree เพื่อเป็นแต้มจริงของเกมอีกที (นัยว่าค้าขายเยอะก็รุ่มรวยอารยะธรรม)

โดยเกมนี้นั้น

- สินค้าจะมี 9 เกรด มีกอง 1-9 เป็นของตัวเอง โดยในแต่ละกองจะมีสินค้าแตกต่างกัน อย่างเกรด 1 พื้นบ้านก็ขายหิน ขายหนังสัตว์ พอไปเกรด 9 นี้ขายอัญมณี
.
- ผู้เล่นจะได้จั่วแค่ 'กองละ 1 ใบ' มี 5 เมืองก็จั่วจากกอง 1 ถึง 5 กองละใบ คือยิ่งมีเมืองเยอะก็จะได้จั่วกองลึกขึ้น

สิ่งนี้หมายความว่าผู้เล่นจะมีกองสินค้าไม่มีทางซ้ำกัน ดังนั้นจึงต้องทำการเทรดกับผู้เล่นอื่นเพื่อการจัดชุดทำคะแนน ส่วนใครจั่วสินค้าเกรดสูงๆอยู่คนเดียวไปก็เหงาอยู่ดีเพราะไม่มีใครเทรดใบสูงด้วยต้องรอไปก่อน

---
ระบบเทรดก็ปากเปล่านั้นแหละ คุยกันไปจ้า แต่สิ่งที่ทำให้เกมนี้เจ๋งมากสำหรับผมคือต้องแลกอย่างต่ำ 3 ใบ และคุณต้องการันตีว่าตัวเองพูดความจริงอย่างน้อง 2 ใบเสมอ.....

ว่าแต่ทำไมต้องโกหกนะ?

เพราะเกมนี้มีสิ่งที่เรียกว่า 'ภัยพิบัติ' ซ่อนอยู่ในกองสินค้าด้วย และมันเป็นของที่ส่งต่อกันได้ แต่ละอันก็แรงๆทั้งนั้นๆตอนคุยก็ต้องระวังตัวไว้ แต่จุดสำคัญคือมันมีเทคโนโลยีลดตรงนี้ และหลายครั้งถ้าทำแล้วได้แต้มค้าขายมาเยอะพอโดนบ้างก็ไม่เป็นไร เรียกว่ามันเป็นตัวทำ balance เกมที่สวิงแรงๆจะเหมาะมากกว่า เพราะหลายครั้งมันจะช่วยให้ผู้เล่นที่ตามอยู่ได้รับประโยชน์จากคนที่นำด้วย

---
ระบบ tech tree จะเป็นแบบที่เรียกได้ว่ามาตอนนี้ก็ยังล้ำอยู่ เพราะว่าเราจะเอาแต้มค้าไปแลกอะไรก็ได้ถ้ามีพอ แต่ว่ามันมีสายของมันและการซื้อตามสายมันจะมีส่วนลดให้ซื้อถูกลงเรื่อยๆ และจุดที่มันสนุกดีก็คือหลายเทคจะช่วยให้หลายเรื่องดี แต่พอโดนเรื่องแย่บางเรื่องดันโดนหนักกว่าเดิมตามธีมของเทค อย่างเช่นมีถนนก็เดินไกลแต่โรคระบาดจะแรงกว่าเดิมไรงี้

---
ลักษณะพิเศษที่ทำให้เกมนี้กางได้ไม่บ่อยก็คือ 'เวลา' ซึ่งมันต้องการถีง 12 ชั่วโมงสำหรับประสบการณ์เต็ม และมีโหมด 8 ชั่วโมงสำหรับแบบที่ 'สมเหตุสมผลขึ้นมา' และโหมด 5 ชั่วโมงสำหรับแบบสั้น ซึ่งเอาเข้าจริงๆผมคิดว่าแบบสั้น 5 ชั่วโมงนั้นเพียงพอแล้วสำหรับประสบการณ์ของเกมนี้ครับ 

ไม่ใช่ว่ามันไม่ดีเพียงแต่เกมมันจะมาในโทนเรียบๆของการ rise and fall ของชนเผ่าตลอดเวลา ไม่มีความตื่นเต้นแบบ climax อะไร เกิดคนค้าขายแลกของเอ้าภูเขาไฟระเบิด พายุเข้า น้ำท่วม เมืองแม่งล่มจม รอแป๊บนึกคนฟื้นมาแล้วก็สร้างเมืองใหม่ แล้วก็วนลูป เกมค่อยๆเดินและคืบคลานเล่าเรื่องไปข้างหน้าช้าๆ ผู้เล่นที่ทำคะแนนดีก็คือคนที่มีศิลปะในการเทรดแบบยอมเจ็บบ้าง ตีหน้าตายส่งภัยพิบัติหนีบ้าง ส่วนตัวก็เลยคิดว่าเกมในช่วง 5-8 ชั่วโมงนั้นเหมาะสมแล้ว ไม่มีตอนไหนที่รู้สึกว่าน่าเบื่อครับ แค่ตอนชวนคนเล่นก็คงมีคนทำหน้าเหวอๆบ้างว่าเอาอะไรมานานว่ะ

แต่ถึงกระนั้นผมก็คิดว่ามันเป็นเกมแนว at least once in a lifetime ที่เกมเมอร์สายสำรวจควรค่าแก่การแวะเวียนมาเล่นดูครับ ตัวกติกาถือว่าต่ำกว่าเกมระดับกลางอีก วนๆทำๆอยู่ไม่กี่แบบ เล่นนานแต่ไม่หมดสภาพ

---
อนึ่งถ้าอยากได้ฟีลเจรจาของเกมนี้จะแนะนำเกม Trade on the Tigris ที่สกัดเอาแต่แก่นการเทรดมาให้เราเล่นกันแบบ real time แค่ 25 นาที สำหรับผมมันสนุกแบบสนุกเหี้ยๆอ่ะ แต่ข้อจำกัดคือมันต้องการผู้เล่นมีทักษะทางภาษาครบทั้งวง แถมยังต้องเจรจากันแบบสนุกๆเป็นด้วย ทำให้ส่วนมากไม่ค่อยได้กางเพราะมักติดเรื่องภาษานี้แหละ

---
Frog-o-Meter: กบชอบ 
  
(My) Collection Fit: ซื้อมาแล้วไม่ขาย ชีวิตนี้คงได้กางไม่กี่ทีแต่ชอบ มันแบบเป็นอะไรที่อยากหาเวลาให้คนมาลองรับประสบการณ์
  
What I like: ประสบการณ์การเจรจาที่เป็นเอกลัษณ์สูง tech tree ที่ชวนให้อยากกลับไปลองหาสายการเล่นดูอีกรอบ
  
What I dislike: เกมมันยุคเก่าแล้วก็เล่นน๊านนนนนานนน ตัวเกมมี pacing ที่เนิบนาบ หลายๆอารมณ์สามารถทดแทนได้ด้วยเกมสมัยใหม่ทียาว 3-4 ชั่วโมงได้แล้ว แต่ละเผ่าในเกมไม่ได้มีความสามารถพิเศษอะไรนอกจากข้อได้เปรียบเรื่องทำเลทีตั้ง กับขี้เกียจนับเลขส่วนลดเทคโนโลยีเวลามีหลายๆใบท้ายเกม นับไปลืมไป และเสียดายที่ UX/UI ทำมาไม่ค่อยดีทำให้ต้องคุ้ยอ่านตรงโน้นที ตรงนี้ที (แบบใบสรุปเทคไม่มี การ์ดภัยพิบัติต้องมาอ่านในชีทให้คนจับไต๋ได้ไรงี้ ทำไมไม่ใส่ไว้ในการ์ดฟระ....)
  
Not for... : คนไม่มีเวลา (เกมสั้นสุดก็ยัง 5 ชั่วโมง) และไม่ชอบเกมเจรจา หรือตีหน้าตายเทรดของไม่เป็น... 
  
Interaction Area: คุยแลกของกันท้างงงงวัน (ทั้งวันตามตัวอักษรเพราะเล่น 12 ชั่วโมง....) มีไอ้โน้นไหมกรูมีไอ้นี้ เห้ยจะยัดใบชั่วอะไรมาให้ กับคุยยังไงดีว่ะให้มันยอมเทรดเอาใบจัญไรเราออกไป


