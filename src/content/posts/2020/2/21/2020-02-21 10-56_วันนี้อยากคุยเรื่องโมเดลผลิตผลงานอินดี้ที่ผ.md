---
title: วันนี้อยากคุยเรื่องโมเดลผลิตผลงานอินดี้ที่ผมคิดว่าเจ๋งมากอันหนึ่ง
published: '2020-21-02'
description: ''
image: ./images/Craft-Board-2019-03-1019x1024.png
tags:
- archived
category: archived
draft: 'false'
---
▪️วันนี้อยากคุยเรื่องโมเดลผลิตผลงานอินดี้ที่ผมคิดว่าเจ๋งมากอันหนึ่ง
 
 
▪️ปกติแล้วเวลานักออกแบบเค้าทำเกมเสร็จก็จะไปหาโรงพิมพ์แล้วก็ทำมาจำนวนกี่ร้อยกี่พันก็ว่ากันไปเพื่อให้ได้ยอดขั้นต่ำแล้วก็เอาไปขาย หลักการก็ตามระบบการผลิตสินค้าทั่วไป
 
 
▪️ถ้าเป็นเจ้าเล็กที่อยากทำอะไรแบบทุนไม่เยอะ ในวงการหนังสือก็มีหนังสือทำมือ ที่ทั้งทำด้วยมือจริงๆ หรือพิมพ์น้อยจัดๆที่ราคาต่อหน่วยก็สูงหน่อย
 
 
▪️ในวงการเกมกระดานของฝรั่งเองการทำเกมแบบทำมือบ้านๆจะค่อนข้างแพร่หลายพอควรส่วนหนึ่งเพราะมีทำกันมานานแล้ว อย่าง Winsome ที่ทำเกมแนว Cube Rail ที่ขายเกมทำมือใส่ zip lock ขาย ค่าย The Lumenaris Group, Inc. ที่ทำ Leaving Earth ก็ยังถือเป็นค่ายอินดี้เหมือนกันนะ (เกมดีมาก แต่บริการหลังการขายนี้อย่างขยะ.....พูดล่ะขึ้น....)
 
 
▪️ฝั่งญี่ปุ่นเองที่ดังหน่อยก็อาจจะเป็น Analog lunchbox ที่ทำจำนวน print run ไม่มาก ของไทยก็น่าจะประมาณค่าย Time Capsule ที่เห็นขยันทำเกมออกมาเรื่อยๆ
 
  
▪️เกริ่นมายาวเพื่อบอกว่าผมชอบไอเดียอันใหม่ของ Wizard of Learning มาก ที่ผลิตเป็นชุด ชุดล่ะ 24 กล่องเท่านั้น ซึ่งอาจจะมี revision ใหม่ หรืออาจจะมีเกมใหม่ๆออกมาเรื่อยๆก็ต้องติดตามกันไป
 
 
▪️ไอเดียนี้มันดียังไง? มันดีตรงสามารถพิสูจน์ได้อย่างชัดเจนว่าเราสามารถทำเกมออกมาขายด้วย print run ต่ำเตี้ยขนาดนี้ได้ โดยทีราคาไม่เว่อร์เกินไปนัก (คนเล่นเกมกระดานไม่น่าจะมีปัญหากับเกมเรท 600-700 เท่าไร และด้วยการที่รู้แต่แรกว่าเป็นงานคราฟ ความคาดหวังเรื่องคุณภาพก็จะเป็นอีกแบบ) โมเดลนี้น่าจะมองได้ว่าเป็นอีกเส้นทางของนักออกแบบที่อยากจะทำเกมออกมาสู่ตลาด โดยเน้นที่ความสดเฉพาะกลุ่ม ไม่ใช่ความแมสแบบเข้าถึงได้ทุกคน (ถ้าขายดีก็ทำมาเพิ่มหรือไปทำแมสก็ว่ากันไป)
  
  
▪️ คือในตลาดตอนนี้เรายังเห็นผู้เล่นรายเล็กยังไม่กล้าเอาตัวเองลงมาเท่าไร อาจจะเพราะไม่รู้ว่าตลาดจะมีคนซื้อไหม หรือก็ข้ามไปทางออกของอลังๆเลย ซึ่งใช้เงินทุนเยอะกว่ามาก
  
  
▪️แน่นอนว่าผมไม่ได้กดเกมนี้ไป.... เพราะเราไม่ใช่กลุ่มเป้าหมายเกมแบบนี้ แต่ในฐานะไอเดียและงานศิลป์ก็อยากให้มีงานแบบนี้ออกมาเรื่อยๆนะ อยากให้โมเดลนี้แพร่หลายกว่านี้กับมีคนกล้าที่จะทำเกม 'กบๆ' ออกมาบ้าง
  
  
▪️sidenote เพิ่มอีกหน่อย มีไอเดียหนึ่งที่ผมชอบเหมือนกันคือของค่าย Adlung-Spiele จากเยอรมันที่จะทำเกมเป็นการ์ดขนาดและจำนวนเดียวกันทุกเกม นักออกแบบคนไหนจะมาทำเกมกับเค้าก็ต้องใช้ข้อจำกัดนี้เท่านั้น ซึ่งมันก็เหตุผลเรื่องเพลทการพิมพ์นั้นแหละ ซึ่งมีเกมสนุกๆหลายเกมเลย หลายเกมก็ 'ใหญ่' เกินขนาดกล่องไปไกล ผมคิดเล่นๆว่าถ้ามีเจ้าในไทยไหนเอา template แนวๆนี้ก็อาจจะเป็นอีกแนวทางก็ได้มั้ง?

Ages 10+ | Players: 3-5 | 15 min   How to play [Rulebook ไทย] [Rulebook Eng]   On-web order is available in only Thailand. For international Customers, please contact us via email wizards.of.learning.th@gmail.com or our facebook    
