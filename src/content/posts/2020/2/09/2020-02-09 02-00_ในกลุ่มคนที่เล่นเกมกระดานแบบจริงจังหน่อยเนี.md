---
title: ในกลุ่มคนที่เล่นเกมกระดานแบบจริงจังหน่อยเนี่ยมีอยู่สองแบบที่ผมอยากจะยกบางมุมมาเล่ากันซักนิด
  ได้แก่สาย 'นักสำรวจ' ที่เน้นลองเกมใหม่ในทางที่ตัวเองสนใจอยู่เรื่อยๆ กับสาย 'มาสเตอร์'
  ที่เน้นเล่นเกมใดเกมหนึ่งเป็นหลักเป็นช่วงเวลานานไม่เปลี่ยนเกมบ่อย
published: 2020-02-09
description: ''
tags:
  - archived
  - บ่นเรื่อยเปื่อย
  - ไม่ค่อยมีสาระ
category: archived
draft: false
---
▪️ในกลุ่มคนที่เล่นเกมกระดานแบบจริงจังหน่อยเนี่ยมีอยู่สองแบบที่ผมอยากจะยกบางมุมมาเล่ากันซักนิด ได้แก่สาย 'นักสำรวจ' ที่เน้นลองเกมใหม่ในทางที่ตัวเองสนใจอยู่เรื่อยๆ กับสาย 'มาสเตอร์' ที่เน้นเล่นเกมใดเกมหนึ่งเป็นหลักเป็นช่วงเวลานานไม่เปลี่ยนเกมบ่อย  #บ่นเรื่อยเปื่อย #ไม่ค่อยมีสาระ
 
 
▪️ซึ่งแต่ล่ะคนก็คงมีความเป็นส่วนผสมของสองฝั่งนี้กันในสัดส่วนและรูปแบบที่แตกต่างกันไป แต่ผมอยากจะเจาะไปที่พวกที่เอียงเยอะๆของแต่ล่ะค่ายซักหน่อย และแน่นอนว่าข้อเขียนนี้ bias สูง เพราะในอีกแง่หนึ่งแล้วก็เป็นการเขียนเพื่อสำรวจตัวเองของผมเอง
 
 
▪️เนื่องจากผมเป็น 'นักสำรวจ' ที่มีเพื่อนสาย 'มาสเตอร์' อยู่บ้างและสิ่งที่ผมค้นพบคือพวกเค้า (สายมาสเตอร์) มักจะไม่ชอบที่ผมเปลี่ยนเกมใหม่ทุกอาทิตย์จนเค้าต้องไปเล่นเกมที่เค้าชอบที่อื่นแทน...... กลับมาเจอกันแค่ตอนอยากเล่นอะไรใหม่ๆ
 
 
▪️ในขณะเดียวกันพวกเค้า (สายมาสเตอร์) ก็สร้างความอึดอัดกับมนุษย์ชอบเล่นเกมใหม่อย่างผมด้วยการ ขอเล่นเกมเดิม.... ไม่ใช่เดิมแบบครั้งสองครั้ง แต่เล่นย้ำๆ 
 
   
▪️เหตุผลที่ผมมักจะได้ยินคือ เพราะ (ยัง)ไม่อยากเรียนรู้เกมใหม่, เกมเดิมยังลองท่าไม่ครบ ไปจนถึงฉันพบเกมเด่นในใจเป็น comfort zone แล้วขอฝังตัวเองกับสิ่งนี้แหละ จะไปสุ่มกาชาเจอเกมดีบ้างไม่ดีบ้างทำไมกัน?
  
  
▪️ซึ่งเกมเดิมนั้นไม่ผิดอะไร แต่ผมมีเกมใหม่กองอยู่สามสี่เกม อ่านมาเรียบร้อยแล้วและอยากที่จะเอามาลองเล่นจนตัวสั่น และผมเองก็มี slot ที่จะได้กางเกมแค่ราวอาทิตย์ล่ะ 1-3 เกมเท่านั้นเอง (จำนวนเกมนะ ไม่ใช่เวลาเล่น และเกมใหม่ยังไงก็ต้องเล่นกันสามสี่รอบ แล้วเราก็ต้องกางเกมเก่าสลับๆกันบ้าง) การที่ต้องกางสิ่งที่ 'นอกแผน' มันก็แอบชวนเศร้านิดๆ เพราะการจะอ่านจบแต่ละเกมสำหรับพวกสมาธิสั้นแบบผมนี้มันต้องใช้พลังเยอะพอดู
 
 
▪️จุดร่วมกันคือฝ่ายหนึ่งไม่อยากเสียเวลาเรียนรู้อะไรใหม่ (บ่อยๆ) แต่อีกฝ่ายกระหายที่จะมองเป้าหมายต่อไปตลอดเวลา
   
 
▪️อีกแบบที่รู้สึกอึดอัดนี้น่าจะเป็นมาสเตอร์ระดับ 'ผู้อุทิศตน' (evangelist) เป็นสไตล์ที่แบบว่าเกม XXX คือสุดยอดเล่นมันเข้าไป พร้อมวิ่งไปที่โน้นนี้เพื่อบอกว่าเกมนั้นมันสุดยอดขนาดไหน ซึ่งก็ไม่ผิดอีกนั้นแหละ แค่ความ 'โปร' อันจริงจังในกลุ่มพวกเค้านั้น พอมาในกลุ่มที่สนใจคนล่ะแง่มุมกันอย่างเราก็ทำให้บรรยากาศตอนเล่นมันเหมือนอากาศไม่พอหายใจไปได้ง่ายๆ
   
 
▪️ มาคิดแล้วไอ้ความสดของการคิดท่าใหม่ หรือความ 'อะฮ้า!' เวลาเข้าใจในกติกาเกม หรือความรู้สึกเดี๋ยวจะลองท่านั้นนี้อีกรอบก็อาจจะเป็นส่วนที่ทำให้ผมต้องไปหาเกมใหม่ที่ไม่คุ้นเคยมาเล่นก็ได้
 
    
▪️แต่ถึงอย่างนั้นผมก็เล่น Agricola มาหลายร้อยรอบนะ เพราะมันเป็นเกมที่ชอบมากเกมหนึ่งเลย เรียกได้ว่าผมเองก็ด้านของความเป็นสายมาสเตอร์อยู่เหมือนกัน
  
  
 ▪️ที่เขียนนี้ก็อยากให้เข้าใจกันเฉยๆว่ารสนิยมคนมันมีหลายแบบในช่วงเวลาที่แตกต่างกันไป :)
 
 
update หลัง publish :-
.
.
▪️ คือผมไม่ได้เขียนมาเพื่อบอกว่าสายเล่นย้ำๆยาวๆทำอะไรผิดนะ เพราะในทางกลับกันสายที่คอยเอาแต่ Introduce เกมใหม่ๆอย่างผมก็สร้างความอึดอัดให้กับทางนั้นเช่นกัน แต่เขียนเพื่อบอกเล่าบางมุมและอยากจะยกว่าคนเล่นเกมก็มีหลายสไตล์
.
.
▪️ พอดีมีคนมาถามผมว่า...... "ผมเข้าใจเกม XXX ดีแค่ไหน?" ผมเลยรู้สึกว่าน่าสนใจดี เพราะผมเล่นเกมไม่ใช่เพื่อรู้ลึกทุกซอกมุม ไม่ได้คิดว่าตัวเองเก่งพอที่จะไปพูดกับใครว่าผมเจ๋งมากเก่งจริงมาเจอกันได้ เราเป็นแค่คนเล่นเกมแล้วเขียนสิ่งที่ตัวเองคิด เลยคิดว่าลองยกมาเขียนอะไรซักหน่อย


