---
title: ''
published: 2020-09-10
description: ''
tags:
  - archived
  - เล่าไปเรื่อย
category: archived
draft: false
---
#เล่าไปเรื่อย
▪️ ณ ตอนนี้พื้นที่ของการระดมทุน (crowdfunding) บอร์ดเกมกำลังจะมีผู้เล่นใหม่ คือ GameFound ที่กำลังจะมีโปรเจคเปิดตัวเป็นเกมสายมิเนเจอร์ของเพียบอย่าง ISS Vanguard จากค่าย Awaken Realms (Nemesis, Tainted Grail, Lords of Hellas)
.
.
▪️ และโปรเจคนี้จะไม่เปิดระดมทุนผ่าน Kickstarter 
.
.
▪️ ถ้าพูดง่ายๆก็คือ ณ ตอนนี้ถือว่าเป็นงานแบบเอ็กซ์คลูซีฟให้ GF คงต้องมีการคุยดีลกันมาแล้วล่ะ
.
.
▪️ ถ้าใครไปช่วยระดุมทุน (โดยหลักการแล้วการจ่ายเงินใน KS นั้นไม่ใช่การซื้อของจากร้านค้า) ผ่าน KS บ่อยๆโดยเฉพาะโปรเจคที่มีตัวเลือกหลาก หลายก็จะรู้จักระบบจัดการหลังบ้านที่เรียกว่า Pledge Manager กันดี (พวกโปรเจคที่ไม่ซับซ้อนมักจะไม่ใช้กัน)
.
.
▪️ ซึ่งมันก็เวบอีกแห่งหนึ่งคนละเจ้ากับ KS ที่จะเอาเงินที่เราจ่ายใน KS เนี่ยแปลงไปเป็นเครดิตให้เราไปกดซื้อของใน project อีกที ถ้าซื้อเกินหรือมีค่าส่งก็จะจ่ายกันตรงนั้น ตรงนี้ก็มีหลายเจ้าอย่าง CrowdOx, BackerKit แล้วก็ GameFound)
.
.
▪️ ซึ่งคนที่แบ๊คหลายโปรเจคเนี่ยจะมีปัญหาแปลกๆคือจะดูอัพเดทเกมทีหลายครั้งก็ลืมไปแล้วว่าเกมนี้ใช้บริการเจ้าไหน ก็ต้องจดไว้ดีๆหน่อย
.
.
▪️ โดยตัว GameFound เองก็ทำสิ่งที่เค้าตั้งใจจะทำมาแต่แรกแล้วนั้นคือ ทำตัวเองให้เป็นเวบระดมทุนเต็มตัวเสียที หลังจากลองระบบ cart หลังบ้านรัวๆด้วยการรับเป็น PM ในเกมอื่นมาพักใหญ่ ด้วยไอเดียที่น่าสนใจคือต้องการจับกลุ่มคนทำเกมเป็นหลัก
.
.
▪️ พูดถึง KS ที่ระดมทุนมันทุกอย่างแล้ว บริการอีกเจ้าที่ใกล้เคียงกันก็คือ IndieGogo เนี่ยล่ะ แต่ข้อเท็จจริงคือมีขนาดชุมชนและเงินที่ระดมทุนที่ทำได้ราวหนึ่งในสามของ KS ทำให้สำหรับชุมชนบอร์ดเกมแล้ว (อย่างน้อยก็มุมมองส่วนตัวของผม) คุณค่าในฐานะแบรนด์ของ IG มันก็แอบเป็นพื้นที่มือรองสำหรับคนที่เข้า KS ไม่ได้มากกว่า แต่ย้ำว่าแค่ในมุมมองบอร์ดเกมนะ เพราะโปรเจคสายเทคโนโลยีหลายเจ้าก็มักจะเปิดมันทั้งสองที่เลย แต่เกมดังๆนี้หาไม่เจอ
.
.
▪️ ในแง่นี้การมาถึงของผู้เล่นที่มีเป้าหมายชัดเจนว่าจะจับกลุ่มคนเล่นเกมแต่แรกจะเดินไปในทิศทางไหน และมีผลกับวงการอย่างไร แต่โดยส่วนตัวแล้วเท่าที่ลองดูหน้า Draft ของ ISS แล้วเวบเค้าคิดเรื่อง pain point ฝั่ง user ของ KS มาดีทีเดียว โดยเฉพาะการมี mark point ให้เราโดดไปตามจุดต่างๆของโครงการ ไม่ต้องไถนิ้วรัวๆหาค่าส่งอยู่ไหน ที่ไหนโหลดรูล ที่ไหนคลิปรีวิวไรงี้ 
.
.
▪️ จริงๆแอบเห็น Dev ชาวไทยมาบอกข่าวต่อเหมือนกันว่าเหมือนเค้าจะรับ Creator จาก Thailand ด้วย ผมเข้าใจว่าแบบใช้บัญชีในประเทศ หากไม่ใช่ขออภัยเนื่องจากหาไม่เจอว่ารับประเทศไหนรายละเอียดอย่างไรบ้าง แต่เอาจริงๆเหมือนบ้านเราติดกฎหมายเรื่องห้ามระดมทุนด้วยมั้ง? แต่หลักๆคือเค้าเขียนประมาณว่าไม่ปิดกั้น (ส่วนทำได้ไหมอีกเรื่องนั้นแหละ.....)
.
.
▪️ แต่อันนี้ผมก็ฟังๆมาไม่ทราบรายละเอียดเช่นกัน อย่าพึงเชื่อถืออะไรนัก แต่หลักๆที่คนไทยไป KS ยากมากก็เพราะเรื่องบัญชีธนาคารเนี่ยล่ะ ซึ่งถ้าเป็นจริงก็อาจจะเป็นหนทางดีๆที่เกมไทยจะไปบอลโลกได้แล้วล่ะ!! 
.
.
ว่าแต่ต่อไปนี้ถ้าพูด KS ก็ต้องมีคนถามต่อแล้วล่ะว่า KS เวบไหนครับ?


