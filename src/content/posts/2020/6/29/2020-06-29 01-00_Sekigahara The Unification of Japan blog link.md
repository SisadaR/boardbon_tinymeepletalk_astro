---
title: "Sekigahara: The Unification of Japan"
published: 2020-29-06
description: ""
image: ./images/105564654_3077047959077309_7077000307982657196_n.jpg
tags:
  - archived
  - bite_size
  - first_impression
category: archived
draft: false
---

Sekigahara: The Unification of Japan #bite_size #first_impression
blog link: https://wp.me/p7TSgy-2SV

▪️ ยุทธการที่เซกิงาฮาระนั้นเป็นศึกที่คนที่อ่านมังงะน่าจะผ่านตากันบ่อยครั้งเพราะเป็นฉากให้กับมังงะแนวยุคซามูไรมากมาย เป็นศึกยิ่งใหญ่ที่เรียกได้ว่าเป็นการจบยุคไฟสงคราม (ยุคเซ็งโงกุ) และเกิดการเปลี่ยนยุคสมัยของญี่ปุ่นเลยทีเดียวเพราะหลังสิ้นศึกนี้ โทกุงาวะ อิเอยาสุ ก็สามารถล้มผู้เห็นต่างและสถาปนารัฐบาลโชกุนโทกุงาวะที่ปกครองญี่ปุ่นมาอีกถึง 260  ปี  (1603 - 1863) (Tokufawa Bakufu เป็นระบบศักดินาที่ผู้นำตระกูลจะต้องมาจากตระกูลโทกุงาวะเท่านั้น เรียกยุคสมัยนี้ว่ายุคเอโดะ)   ความน่าสนใจคือตามบันทึกแล้วศึกที่ทุ่งแห่งนี้ใช้เวลารบเพียงหกชั่วโมงเท่านั้น
.
.
▪️ เกมนี้เป็นแนวสงคราม (ตามขนบเดิม) ที่จำลองช่วงเวลาการเดินทัพ 7 สัปดาห์ของทั้งสงคราม วิธีการเล่นไม่มีอะไรมากกว่าให้ผู้เล่นผลัดกันเล่นการ์ดเพื่อเคลื่อนทัพ หรือใช้เพื่อสั่งการกองทัพเข้าต่อสู้กัน
.
.
▪️ลักษณะพิเศษของ Block War Game คือตัวยูนิททำมาจากแท่งไม้ที่มีข้อมูลด้านเดียว อีกฝ่ายจะรู้ว่าเรามียูนิตกี่แท่ง แต่ไม่ทราบจำนวนพลังและสังกัดของทหารที่แน่นอน เลเยอร์ที่น่าสนใจคือเกมนี้เวลาสู้จะต้องทิ้งการ์ดที่มีตราประจำตระกูลตรงกับทหารเท่านั้น มิฉะนั้นทหารจะไม่ออกรบกับเรา พาไปหลายกองก็ดี แต่ถ้าเป็นตระกูลเดียวกันก็จะออกคูณพลังได้เยอะกว่า
.
.
▪️การบริหารความเสี่ยงของเกมนี้จึงอยู่ที่การเดินทัพและวางแผนการต่อสู้โดยอิงจากสัญลักษณ์การ์ดในมือที่จั่วได้ว่าเราจะใช้มันอย่างไรเพื่อให้สามารถนำไปออกทัพอย่างมีประสิทธิภาพสูงสุดโดยที่ยังมีความไม่แน่นอนว่าอีกฝ่ายจะมียูนิทแบบไหน หรือมีสัญลักษณ์อะไรออกมาเช่นกัน
.
.
▪️สัดส่วนดวงผมคิดว่าค่อนข้างโอเคนะ ไม่รู้สึกว่าดวงจ๋าๆ เพราะถ้าเราเพลียงพล้ำโดนตีตายเยอะเราก็ได้จั่วเยอะตาม บางครั้งการส่งกองทัพใหญ่เดินหน้าเข้าไปหาความตายไปสืบรู้ชนิดกองทัพหรือกำจัดการ์ดเค้าก็เป็นกลยุทธ์หนึ่งเหมือนกัน ก็มีความลุ้นๆประมาณหนึ่ง แต่ไม่ได้เป็นแบบภาวนาแบบลุ้นตอนทอยเต๋า
.
.
▪️เกมจะจบลงเมื่อแม่ทัพหลักของทั้งสองฝ่ายสิ้นชีพไป ที่เหลือก็มีกิมมิคเรื่องการยึดเส้นทางลำเลียง การเติมทหาร รวมไปถึงการยื้ดเวลาหลบอยู่ในปราสาทอีกนิดหน่อย 
.
.
▪️ถ้าสนใจ War Game ระดับเริ่มต้นเกมนี้ก็ถือเป็นเกมที่เล่นไม่ยากและใช้เวลาไม่นานนักอีกเกมครับ (ผมเล่นกันไม่เคยเกินชั่วโมงครึ่งนะ ซึ่งไม่ทราบจริงๆว่าเล่นกันยังไงให้ถึงสามชั่วโมงเพราะข้อมูลในการตัดสินใจก็มีไม่เยอะขนาดนั้น) อีกเกมที่แนะนำสำหรับผู้เริ่มต้นอีกเกมก็น่าจะเป็น Memori 44 ที่เป็น Card Driven ในธีมสงครามโลกครั้งที่สองข้อดีคือมีโมเดลสวยงามตามยุคสมัยดี
.
.
▪️ความน่าสนใจเล็กๆคือนักออกแบบเกมนี้คือ Matt Calkins นี้เป็นระดับมหาเศรษฐี ที่บริษัทเทคโนโลยี Appian ของเค้ามีมูลค่าสูงถึง 2.1$ ล้านดอลลาร์สหรัฐในปี 2019

--------------------------------
หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง ซ้ำบ้าง เกมที่ขี้เกียจเขียนบ้าง เขียนๆไว้ก่อนเผื่อมีอารมณ์อาจจะขยายไปลง Thought บ้าง จริงๆอยากเขียนสั้นกว่านี้ แต่ยังอดไม่ได้ที่จะต้องอธิบายอะไรเพิ่มตามนิสัย เดี๋ยวค่อยๆปรับไปล่ะกัน

![](./images/106464151_3077047965743975_1863736487984765071_n.jpg)
