---
title: "แพชชั่นเนทเกมเมอร์ : เพื่อนหรือศัตรูของร้านเกม?"
published: 2020-13-06
description: ""
tags:
  - archived
category: archived
draft: false
---

แพชชั่นเนทเกมเมอร์ : เพื่อนหรือศัตรูของร้านเกม?
.
.
คำว่า แพชชั่นเนทเกมเมอร์ (passionate gamer) / เกมมิ่งเอ็นตูติเอส (gaming enthusiast) เป็นนิยามที่ผมอยากจะสร้างขึ้นมาเพื่อหมายถึงกลุ่มคนเล่นเกมกระดานที่หลงใหลกับกิจกรรมนี้เป็นอย่างยิ่ง มีเกมสะสมในคลังอย่างน้อยหลายสิบเกม (ไปจนหลายร้อย) มักจะมีพื้นที่สำหรับเล่นเกมโดยเฉพาะที่บ้านและนัดเล่นเกมเป็นประจำ โดยมากแล้วก็จะเป็นคนสอนและนำเกมให้เพื่อนในวงอีกต่างหาก (board game curator) ในความหมายทั่วไปแล้วก็คือ Elite Gamer (by Wizard Of Learning) กับ High Class Gamer (by ลาออกมาขายบอร์ดเกม) นั้นแหละ แค่ผมรู้สึกว่าคำเรียกแบบนั้นมันเท้าไม่ติดพื้นไปหน่อย เราก็แค่คนชอบเล่นเกมธรรมดา เอาจริงๆยังคิดว่ามันเรียกยากไปหน่อย ไว้ค่อยคิดคำใหม่ แต่ในข้อเขียนนี้ขอใช้คำนี้ไว้ก่อน ขอเรียกย่อๆว่ากลุ่ม PG ล่ะกัน 
.
.
และใช่แล้ว ผมมองตัวเองเป็นคนกลุ่มนี้แหละ ในแง่หนึ่งแล้วนิยามนี้ไม่ได้ซับซ้อนอะไร แต่เป็นคนเล่นเกมที่เหมือนขั้นกว่าของ Advance/Experiance Gamer ที่มิกซ์ความเป็น Buyer/Collector เข้าไป ตามด้วยผสม Teacher/Rule Lawer เข้าไปอีกหน่อย
.
.
ข้อเขียนนี้เป็นการเล่า (บ่น) ไปเรื่อยจากแนวคิดและประสบการณ์อย่างแคบและจำกัดของผมคนเดียว ไม่ใช่ข้อเขียนแนววิเคราะห์หรือชี้นำ เน้นอ่านเอาสนุก เห็นด้วยเห็นต่างหรือมีประสบการณ์อะไรก็มาแบ่งปันกันนะครับ :)
.
.
บอร์ดเกม (รวมถึงกิจกรรม tabletop และของใกล้เคียงทั้งหลาย) นั้นมักจะออกแบบเพื่อให้เรามานั่งเล่นอยู่กับบ้าน ใช้เวลากับครอบครัวและเพื่อนฝูงเป็นหลัก แต่ด้วยข้อจำกัดด้านเวลา, คน และสถานที่มันเลยมีคนหัวใสเปิดธุรกิจแนว Board Game Cefe หรือร้านเช่าเล่นบอร์ดเกม ที่นับได้ว่าเป็นการแตกแขนงจากการให้บริการนั่งเล่นในร้านเกมแบบดั้งเดิม (FLGS - Friendly Local Game Store) มาอีกที  
.
.
ลูกค้าหลักของร้านเกมคาเฟ่ก็มักจะเป็นพวกพึ่งเข้ามาเล่นไม่นานหรือมองหาการใช้เวลาว่างชั่วคราวก่อนออกไปทำอย่างอื่นต่อ ส่วนร้าน FLGS แบบดั้งเดิมก็คือคนเล่นเกมที่เป็นลูกค้าประจำของร้านอยู่แล้ว ซึ่งในไทยร้าน FLGS แบบดั้งเดิมตอนนี้น่าจะมีแค่ BFB นะ ส่วนโมเดลเก็บค่าชั่วโมงเล่นเกมเนี่ยดูจะเบ่งบานเป็นพิเศษแค่ในแถบเอเชีย
.
.
พอเวลาผ่านไปถ้าลูกค้ายังไม่เบื่อเกมกระดานไปเสียก่อน มันก็จะมีกลุ่มหนึ่งที่พวกเค้าก็มักจะหาเกมใหม่มาเล่นเพิ่มขึ้น รู้จักเกมมากขึ้น และเริ่มจับกลุ่มเล่นกับบรรดา 'คนเล่นเกม'  (Advance Gamer) ด้วยกันเองมากขึ้น พอเล่นเกมมากขึ้นมันก็มีโอกาสที่ซักคนจะเริ่มขยับตัวมาเป็นกลุ่มประเภท Passionate Gamer 
.
.
คนกลุ่ม Advance/Passionate Game นี้ถ้ามองในแง่ดีคือจะเป็นกลุ่มสร้างคอมมูนิตี้ขาประจำให้กับร้าน เพราะแน่ล่ะเราจะหาคนเล่นเกมบางสไตล์ที่ไม่ใช้เกมตลาดทั่วไปมารวมตัวกันไม่ง่ายเท่าไร หลายร้านเองเจ้าของร้านก็เปิดเพราะตัวเองเป็นพวกชอบเล่นเกมใหม่อยู่แล้ว เกมที่วางๆเต็มร้านน่ะลูกค้าเล่นแค่สิบเปอร์เซ็นที่เหลือซื้อมาเล่นเอง (เป็น PG ที่บวก Business Owner)
.
.
แต่ในทางกลับกัน ถ้าบวกเลขเป็นทุกคนก็เห็นแหละนั่งร้านเกมกี่คนเสียเงินเท่าไร แก๊งปาร์ตี้มาส่งเสียงรบกวนจริงจัง เก้าอี้นั่งนานไม่สบาย แต่เอาจริงๆบ้าน PG หลายคนก็ไม่ได้มีแอร์เย็นฉ่ำ เก้าอี้นั่งสบาย อาหารพร้อม ไฟสว่างเหมาะสมกันทุกที่หรอก .... 
.
.
และมันก็ต้องมี PG ที่มีความคิดว่า.... จะมาเสียเวลานั่งรวมตัวที่ร้านเกมทำไม มาเล่นบ้านเรากันแทนดีกว่าสบายกว่าเยอะ เกมเราก็มีเหมือนกัน มา มา มา ว่าแล้วก็ชวนลูกค้าสไตล์เดียวกันออกไปเล่นประจำที่บ้านซะเลย
.
.
แน่นอนว่ามันไม่ใช่ความผิดอะไร ออกจะสมเหตุสมผลเสียด้วยซ้ำ ความสะดวกสบายส่วนตัวของการมาเล่นที่บ้านเนี่ยเป็นอะไรที่ดีมาก แถมไอ้แนวคิดร้านนั่งเล่นนี้มันก็ไม่ได้เป็นโจทย์ของวงการออกแบบเกมมาแต่ไหนแต่ไร การมีเพื่อนมาเล่นที่บ้านนี้แหละเป้าหมายของเกมกระดาน 
.
.
ถ้ามองจากบางแง่มุม ร้านก็คงเซงเหมือนกันนะ เพื่อนเล่นเกมหายไม่พอ ยังเสียกลุ่มที่มาช่วยดึงลูกค้าเฉพาะทางมาที่ร้านอีกต่างหาก (เรื่องเงินไม่น่าจะเป็น factor เพราะลูกค้ากลุ่มนี้มีไม่เยอะ)
.
.
ย้อนกลับมาซักหน่อย แน่นอนว่าผมก็อยากให้คนมาเล่นเกมที่บ้านเหมือนกันนั้นแหละลงทุนทำห้องเกมไว้ขนาดนี้ แต่สิ่งที่ผมก็อยากมีเช่นกันคือ community กลางที่ทุกคนมีส่วนร่วม ในอารมณ์แบบว่าใครว่างก็ไปหาเพื่อนเล่นตรงนั้นเลยไม่ใช่แบบอ้าวบ้านผมไม่ว่างปุ๊บวงล่มปั๊บ....
.
.
สำหรับผมแล้ว ร้านเกม ก็เลยเป็นความไม่สะดวกสบายที่ผมจำเป็นต้องรักษาไว้ ส่วนหนึ่งก็เพราะผมมี approach ในการหาร้านแบบหาเจ้าของร้านเป็นเพื่อนเล่นเกมด้วยล่ะ ร้านเกมจึงไม่ใช่แค่สถานที่นั่งเล่นอย่างเดียวแต่เป็น 'บ้านเพื่อน' ไปพร้อมกัน เลยพยายามจะไปสร้างคอมมูนิตี้ด้วยการขยันเอาเกมไปสอนบ่อยๆ
.
.
พูดถึงไอ้ community นี้ก็สร้างกันยากจริงจัง เพราะการหาแนวร่วม PG ไม่ใช่เรื่องง่ายจริงๆ หลายครั้งก็มาดึงคนไปตั้งตี้เองอีกต่างหาก (ฮา) กลายเป็นอาจจะไม่ hurt ร้านเท่ากับที่ hurt ผมหรอก อยู่ดีๆขาประจำที่เราสอนเกมมารัวๆหนีไปเล่นที่อื่นซะแล้ว 
.
.
เป็นเรื่องที่เขียนมามั่วซั่วซักนิด (ซึ่งก็ปกตินิน่า.....เป็น draft ที่คิดไว้นานล่ะแต่จบไม่ลงซักทีเลยตัดแต่งอีกนิดแล้วเอามาลงเลยล่ะกัน) ไม่รู้เหมือนกันว่าร้านแต่ล่ะสไตล์จะมองลูกค้ากลุ่มนี้แบบไหน ใครมีประสบการณ์ทำนองนี้แบบไหนก็ลองมาคุยกันเนอะ


