---
title: ""
published: 2020-22-07
description: ""
tags:
  - archived
  - พล่ามไปเรื่อย
  - ไม่มีสาระ
category: archived
draft: false
---

#พล่ามไปเรื่อย #ไม่มีสาระ
▪️ มีเรื่องมโนๆที่ผมคิดเล่นๆมานานล่ะ คือผมมีอารมณ์ 'คันๆ' กับคำอธิบายเกมประเภทที่เรียกว่า 'เกมแนวเล่นกับแฟน' อยู่หน่อยๆ ซึ่งเป็นไปได้ทั้งผมคิดเพ้อเจ้อเยอะเอง, คนเค้าคุ้นชินกับภาวะเหมารวมแบบนี้ หรือไม่ก็มันก็เป็นแบบนี้จริงๆแค่ผมเป็นชนกลุ่มน้อยของกรอบนี้ (ซึ่งถ้าเป็นอย่างหลังก็ยังคันๆอยู่ดี)
.
.
▪️ คือถ้าพูดแบบลงรายละเอียดหน่อยคำว่าแนวเล่นกับแฟนเนี่ยมักจะหมายถึงเกมที่เอาไว้เล่นกับ non-gamer significant other โดยที่ significant other เป็นความหมายว่า 'คนสำคัญ' แต่ไม่บ่งเพศหรือสถานะเป็นพิเศษ (ทำให้ไม่ต้องอิงอัตลักษณ์และรสนิยมทางเพศ) ซึ่งแบบไทยก็คือคำว่าแฟนนั้นเอง 
.
.
▪️ non-gamer หมายถึงคนที่ปกติแล้วไม่ค่อยเล่นเกม เนื่องจากสาเหตุต่างๆกัน แต่โดยรวมคือไม่ใช่กลุ่มที่ขวนขวายหาเกมเล่น ถ้าชวนก็เล่นด้วยแต่มีข้อจำกัดหน่อย โดยมากคือเกมจะต้องไม่ซับซ้อนเกินไปนัก  (ซึ่งจริงๆคำว่า Gamer นั้นก็มีปัญหาในตัวเองอยู่ แต่ขอละไว้ก่อน)
.
.
▪️ แล้วทำไมผมต้องหงุดหงิดกับคำนี้ล่ะ? ถ้าพูดแบบดูใกล้ตัวหน่อยคือ significant other ของผม (ในที่นี้คือภรรยาตามกฎหมาย) เป็นคนที่อยู่ในคำจำกัดความว่าเป็น Gamer และเกมที่เราเล่นกันนั้นไม่ใช่เกม weight เบา หรือก็คือเกมเล่นกับแฟนของผมนั้นไม่เหมือนกับที่หลายคนให้กรอบหลวมๆไว้ ..... 
.
.
▪️ ต้องมองแยกกันก่อนว่าคนเล่นบอร์ดเกม (แบบกลุ่ม Gamer ) เนี่ยเป็นพวก exotic ที่มีจำนวนน้อย ก็แน่นอนว่าคนใกล้ตัวไม่อินนี้เป็นเรื่องธรรมดา (คุณเห็นคนเล่น หมากรุก หมากฮอส หรือกระทั้งป๊อกเด้งกันตลอดเวลาหรือไง? เกมกระดานมันเป็นเรื่องของคนกลุ่มเล็กมาแต่ไหนแต่ไร) ใครๆก็ย่อมอยากจะแนะนำงานอดิเรกของตัวเองให้คนใกล้ตัวโดยเฉพาะคนรักได้เข้ามามีส่วนร่วม เพราะหนึ่งในเหตุผลสำหรับคนส่วนมากที่มาเล่นบอร์ดเกมก็น่าจะเพราะอยากปฎิสัมพันธ์กับคนจริงๆนั้นแหละ การจะมาพูดว่า 'ขอเกมง่ายๆไว้เล่นกับแฟน' ก็ถือเป็นคำจำกัดความที่เข้าใจได้ง่าย การที่นอกจากจะใช้เวลาเล่นเกมกับเพื่อนแล้ว ถ้าได้เล่นเกมกับคนรักแล้วอินกันทั้งคู่โดยที่เราไม่ง่วงไปก่อนก็ถือเป็นเรื่องน่าดีใจแน่นอน
.
.
อารมณ์ปกติปั่นจักรยานเสือหมอบขึ้นเขาไม่ก็ไปรอบสุวรรณภูมิ แต่พอมากับแฟนที่ไม่ใช่สายปั่นจริงจังก็ต้องเปลี่ยนเป็นจักรยานแม่บ้านปั่นรอบสวนแทนไรงี้
.
.
▪️ ที่นี้ในกลุ่มคนเล่นบอร์ดเกมด้วยความที่ straight male จะมีสัดส่วนเยอะ (อิงจากผลแบบสอบถามที่มีคนมาตอบกันปีที่แล้วในกลุ่มบอร์ดเกม) เวลาพูดคำว่าหาเกมเล่นกับแฟนก็เลยมักจะมีความหมายขยายต่อไปว่า หาเกมง่ายๆไว้เล่นกับผู้หญิง
.
.
▪️ ซึ่งนำไปสู่อีกหัวข้อซึ่งไม่ได้เกี่ยวกันโดยตรงที่มักจะมีมายาคติว่าเพศหญิงมักจะไม่ค่อยเล่นเกมที่ซับซ้อน ซึ่งผมเห็นค้านพอควร เพราะผมก็เจอคนเล่นเกมประเภท เกมยากไม่เอา ขอเกมง่ายๆ เล่นแต่เกมปาร์ตี้ (ซึ่งที่กล่าวมาไม่มีอะไรผิด) อยู่ในทุกเพศ ทุกวัย ทุกอาชีพ ผู้หญิงชอบเล่นเกมแต่แฟนไม่ชอบผมก็เห็นหลายคนเหมือนกัน 
.
.
▪️ อารมณ์แบบถ้าคิดเป็นเปอร์เซ็นแบบแยกเพศแล้วแล้วผมคิดว่าผมเจอผู้ชายเล่นแต่เกมง่ายๆเยอะกว่าผู้หญิงอีก (ในอีกทางคือผู้หญิงที่ดั้งด้นมาเล่นเกมโดยไม่ติดเพื่อน มักมีความเป็น 'gamer' ที่มาหาเพื่อนเล่นมากกว่าผู้ชาย) แต่ผมเห็นด้วยว่าเพศนั้นมีผลต่อสไตล์การเล่นเกมบางอย่าง ซึ่งผมไม่แน่ใจว่าเพราะพื้นฐานทางชีวะภาพ หรือสภาพสังคมหล่อหลอมให้เป็นแบบนั้นโดยที่ไม่รู้ตัวกันแน่ (ไม่ก็ผสมๆกัน)
.
.
▪️ มาคิดอีกทีเรื่องพวกนี้อาจจะไม่มีอะไรเลยก็ได้ เป็นแค่ผลจากสถิติเฉยๆ....แบบเพราะคนเล่นเกมส่วนมากเป็นผู้ชาย และคนส่วนมากก็ไม่ได้ชอบเล่นเกมจึงเน้นเกมง่ายๆ เกมเล่นกับแฟนมันก็เลยต้องมีความหมายแบบนั้นแหละ....
.
.
▪️ แน่นอนว่าพล่ามมานี้ไม่มีสาระอะไร ออกจะโยงมั่วไปมาเยอะอีกต่างหาก แล้วผมก็ไม่ได้มาเรียกร้องสิทธิ์ทางเพศหรือขอให้เปลี่ยนคำเรียกแต่อย่างใด (ถึงผมจะส่ายหน้ากับแนวคิด 'กวางน้อย ราชสีห์' ก็เถอะ) แค่อยากเคาะอะไรในหัวออกมาเป็นตัวหนังสือเพื่อลองเรียบเรียงความคิดตัวเองแล้วลองมองไปเรื่อย เพราะสุดท้ายคำว่า 'เกมเล่นกับแฟน' มันก็ใช้งานสะดวกดี
.
.
▪️  ว่าแต่มีใครอยากแชร์มุมมองเกี่ยวกับ 'เกมเล่นกับแฟน' บ้างไหม?
.
.
คือถ้าพูดกว้างๆเนี่ยผมมีแนวคิดเอียงๆไปทาง Gender Equality กับสนับสนุนความหลากหลายทางเพศประมาณหนึ่ง คือไม่ใช่ระดับไปออกเดินขบวนอ่ะนะ เลยค่อนข้างขัดใจกับการที่รู้สึกว่าสังคมมากำหนดว่าเพศไหนควรทำอะไรไรงี้อยู่หน่อยๆ (ซึ่งไม่เกี่ยวกับข้อเขียนนี้โดยตรง)


