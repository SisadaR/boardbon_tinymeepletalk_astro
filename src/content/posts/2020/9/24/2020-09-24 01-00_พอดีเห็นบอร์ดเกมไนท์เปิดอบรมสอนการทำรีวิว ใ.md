---
title: พอดีเห็นบอร์ดเกมไนท์เปิดอบรมสอนการทำรีวิว ในฐานะคนที่เข้าข่าย 'คนทำคอนเทนต์'
  คนหนึ่ง (แต่เอาจริงๆเราก็ classify ตัวเองว่าคนบ่นไปเรื่อยอ่ะนะ) ก็คิดว่าน่าสนใจดี
  เพราะตลาดนี้มันมีคนสายนี้น้อยเกินไปมากๆ ยังหลากหลายได้อีกเยอะ แต่ที่เขียนเนี่ยคืออยากเล่าข้ามช้อตไปหน่อย
published: 2020-09-24
description: ''
tags:
  - archived
  - บ่นไปเรื่อย
category: archived
draft: false
---
#บ่นไปเรื่อย ▪️พอดีเห็นบอร์ดเกมไนท์เปิดอบรมสอนการทำรีวิว ในฐานะคนที่เข้าข่าย 'คนทำคอนเทนต์' คนหนึ่ง (แต่เอาจริงๆเราก็ classify ตัวเองว่าคนบ่นไปเรื่อยอ่ะนะ) ก็คิดว่าน่าสนใจดี เพราะตลาดนี้มันมีคนสายนี้น้อยเกินไปมากๆ ยังหลากหลายได้อีกเยอะ แต่ที่เขียนเนี่ยคืออยากเล่าข้ามช้อตไปหน่อย
.
.
▪️ อนึ่ง เนื่องจากผมเป็นคนที่ทำงานอดิเรกนี้แบบ 'ไม่มี' growth mindset ( คือทำไปเรื่อยๆเพราะ 'สนุก' ) เพราะฉะนั้นสิ่งที่ผมเขียนนี้อาจจะไม่ตรงกับมุมมองของหลายคนนะครับ
.
.
▪️ คำแนะนำที่อยากจะบอก (และให้กำลังใจ) นักรีวิวบอร์ดเกมมือใหม่ทุกคนคือ 'ส่วนใหญ่แล้ว...จะไม่มีใครสนใจคอนเทนต์คุณ' โดยเฉพาะถ้าคุณกำลังรีวิวเกมที่มันสำหรับเป็นขาประจำที่คนคุ้นเคยดีอยู่แล้วด้วยมุมมองเดิมๆ ในแง่ซ้อมมือหาแนวทางหาสไตล์ผมว่าก็โอเคนะ แต่อย่าคาดหวังว่าจะมีคนมาติดตาม สนใจหรือมี interaction มากมาย เพราะโดยพื้นฐานคนกดไปดูก็ต่อเมื่อมัน 'มันดูน่าสนใจ' จริงๆ
.
.
▪️ โดยคำว่า 'ดูน่าสนใจ' บางคนจะมี asset ที่ช่วยเพิ่มความมูลค่าตรงนี้ทำให้ออกตัวได้ไวกว่า แต่สิ่งที่ทำให้คนอยู่กับคุณจริงๆก็คือคอนเทนต์ ก็อยากให้หาแนวทางของตัวเองให้เจอไวๆครับ ซึ่งหนึ่งในวิธีการก็คือการทำออกมาแล้วคอยปรับปรุงอยู่เสมอ
.
.
▪️ ที่ย้ำตรงนี้เพราะ 'นักทำคอนเทนต์บอร์ดเกม' จำนวนมากหายไปเร็วพอๆกับที่โผล่มา ส่วนหนึ่งเพราะมันเหงาจัดเมื่อเทียบกับคอนเทนต์แบบอื่น บอร์ดเกมเป็นกิจกรรมที่หัวข้อกระจัดกระจายมาก ด้วยคนจำนวนไม่มากและความสนใจที่แตกต่าง ยอดวิวยอดไลค์นั้นก็จะห่างไกลคำว่าหวือหวามาก และถ้าเค้าไม่ชอบอะไรกับสิ่งที่เราทำเค้าจะไม่เสียเวลามาบอก เค้าแค่ข้ามผ่านไปเลย
.
.
▪️ พูดอีกแง่คือมัน 'ยัง' ไม่ใช่พื้นที่สำหรับคนที่อยากดัง ถ้าเป้าหมายคือการออกคลิปปังๆดังพุลแตกคนสนใจล้นหลามก็คงตัองผิดหวังได้ง่ายๆ 
.
.
▪️ เอาอย่างของผมล่ะกัน เฉลี่ยไลค์ประมาณ 20-50 นานๆจะมีแชร์เกิน 5 ซักที สารพัดคลิปเนี่ยก็วนอยู่หลักร้อยเท่านั้นเอง ถ้าหวังดังหวังตังนี้ต้องหยุดทำไปนานแล้ว แต่ส่วนตัวแล้วสำหรับผมแค่มีคนสนใจกับสิ่งที่เราต้องการจะสื่อก็ดีใจมากแล้ว ซึ่งด้วย mindset ทำเพราะสนุกและอยากทำ และมีเพื่อนดีๆมาเล่นเกมด้วยกันก็เลยทำให้มีอะไรมาเขียนเรื่อยๆนั้นเอง
.
.
▪️ สิ่งที่ผมคิดว่าสำคัญคือ ต้องแตกต่างครับ ไม่มีใครอยากดูรีวิวเกมสามัญที่คนเล่นครั้งแรกต้องไปเจอตามร้านกันอยู่แล้ว (คิดว่าคงไม่ต้องลิสบอกชื่อเกม) หลายเจ้าเปิดมาคลิปเล่นเกมแบบปาร์ตี้แบบลากยาว ซึ่งเนี่ยถ้าตัดต่อไม่ดีมันจะแป๊กได้ง่ายมากจนท้อเลยล่ะเทียบกับพลังงานที่ใส่ลงไป หลายเจ้าก็คือเห็นวนอยู่ที่กลุ่มนี้สองสามครั้งแล้วพอไม่มีคนสนใจ (ซึ่งแน่นอนอยู่แล้ว) ก็หายไปเลย (ซึ่งน่าเสียดาย) 
.
.
▪️ สำหรับความท้าทายของคนทำรีวิวที่ผมคิดก็คือ 'การหาเกมมาเล่น' ซึ่งอย่างที่ทราบกันว่าบอร์ดเกมราคาไม่ถูก การที่เราจะมีศักยภาพในการเข้าถึงเกมใหม่จำนวนมากนั้นต้องมีเงิน (หรืออย่างน้อยก็มีเพื่อนที่ชอบซื้อ) รวมไปถึงทักษะในการ 'อ่านรูลเป็น' เพื่อที่จะได้เอามากางเล่นได้ ซึ่งการทำได้ต่อเนื่องก็ถือเป็นความท้ายทายที่สำคัญอย่างหนึ่ง 
.
.
▪️ ซึ่งจะสังเกตุได้ว่าคนที่ทำคอนเทนต์อะไรออกมาบ่อยๆก็มักจะเป็นกลุ่มคนที่ซื้อเกมเล่นเอง อ่านเองสอนเอง ไหนๆแล้วก็ทำคอนเทนต์ด้วยเลยล่ะกัน 
.
.
▪️ แต่ก็ไม่ได้บอกว่าต้องคอยหาเล่นแต่เกมใหม่นะ จะเกมเก่าเกมใหม่นั้นไม่สำคัญเท่ากับวิธีการนำเสนอ ซึ่งตรงนี้แหละเป็นสิ่งที่ต้องตามหากันเองว่าแบบไหนเหมาะกับเรา
.
.
▪️ อีกจุดที่ผมคิดว่าน่าสนใจงานสไตล์รีวิวคือเรื่อง 'ข้อดีและข้อเสีย' คือบางครั้งผมค้นพบว่าหลายคนก็ 'พยายาม' ที่จะค้นหามันมากเกินไป จนกลายเป็นว่าของที่ก็ไม่ได้ดีหรือเสียอะไรก็โดนฝืนกลายเป็น bullet point ซะอย่างนั้น หรือ (ที่ผมไม่เห็นด้วยนัก) คือ 'judge' ธรรมชาติของเกมว่าเป็นข้อเสีย อย่างเช่นเกมเน้นดวง แต่บอกว่าดวงเป็นข้อเสีย? ตรงนี้ต้องแยกให้ออกนะครับเพราะข้อดี ข้อเสีย กับ ความชอบ ไม่ชอบ เนี่ยมันคนล่ะเรื่องกันเลย และ 'สนุก' ไม่ใช่ข้อดี แต่มันคือของต้องมีสำหรับเกมนะ
.
.
▪️ สำหรับสายทำคลิป ความเห็นของผมคือ เกือบทุกคนที่เจอ 'เสียงแย่มาก' จนมีจำนวนไม่น้อยที่ผมเลือกที่จะไม่ฟังต่อ เหตุผลมาจากตำแหน่งไมค์ที่อยู่ไกลเกินไป หลายคนพูดแล้วเสียงสะท้อนเยอะ และเสียงห้องที่เวลาใส่หูฟังแล้วรำคาญได้ง่ายเพราะได้ยินเสียงชัด ซึ่งตรงนี้ก็ไม่ได้จะบอกว่าตัวเองดีนะ เพราะผมเองก็ยังพยายามแก้ของตัวเองไปเรื่อยๆอยู่เลย 
.
.
▪️ จึงขอแนะนำว่าถ้าไม่มีไมค์ อย่าถ่ายมุมไกลเกินเอื้อมมือครับ (ผมแนะนำไมค์ให้ได้ทุกงบทุกแบบอ่ะ) แบบสงสัยมากว่าไม่เคยกลับมาฟังเสียงตัวเองกันหรืออย่างไร......ขั้นต่ำเนี่ย small talk อันล่ะ 19 บาทอ่ะเสียงดีกว่าพูดห่างมือถือสองเมตรเยอะนะครับ
.
.
▪️ อีกเล็กน้อยคือโปรดทำ noise reduction ลดเสียงซ่า เสียงลม และผ้าปูโต๊ะเนี่ยจะใช้เตียงก็ไม่ว่ากัน แต่ขอลายเรียบๆหน่อยเถอะครับ! 
.
.
▪️ เพราะไม่ว่าจะเป็นคอนเทนต์แบบไหน คนที่เข้ามาอ่าน/ดู น่ะเข้าต้องเสียเวลาชีวิตเข้ามาดูงานของเราเลยนะ ใส่ใจหน่อย!


